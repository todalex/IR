,url,text,title
0,https://www.tasnimnews.com/fa/news/1400/01/01/2473574/%D8%AD%D8%B6%D9%88%D8%B1-%D8%B9%DB%8C%D8%AF%D8%A7%D9%86%D9%87%D9%90-%D8%A8%D9%86%D8%A7%DB%8C-%D8%AF%D9%88-%D8%B3%D8%A7%D9%84%D9%87-%D8%AF%D8%B1-%D8%AE%D8%A7%D9%86%D9%87-%DA%A9%D8%B4%D8%AA%DB%8C-%D8%B9%DB%8C%D8%AF%DB%8C-%D8%A2%D9%82%D8%A7%DB%8C-%D8%B3%D8%B1%D9%85%D8%B1%D8%A8%DB%8C-%D8%A8%D9%87-%D9%85%D9%84%DB%8C-%D9%BE%D9%88%D8%B4%D8%A7%D9%86-%D8%B9%DA%A9%D8%B3,"به گزارش خبرنگار ورزشی خبرگزاری تسنیم، هرچند آزادکاران لحظه تحویل سال را در خانه‌های خود سپری کردند و از قبل اعلام شد که دوم فروردین ماه به اردو بازخواهند گشت، برنامه‌های تیم ملی فرنگی به شکلی پیش رفت که آنها سال 1400 را کنار هم در خانه کشتی تحویل کردند.



با توجه به وضعیت کرونا، اردوهای تیم ملی به صورت قرنطینه برگزار می‌شود و حتی هیچ یک از مربیان از خانه کشتی خارج نمی‌شوند. به همین دلیل همسر محمد بنا، ساعتی پس از سال تحویل پسر دو ساله‌اش بابک را به خانه کشتی آورد که با پدر دیدار کند.



بابک بنا همراه سرمربی تیم ملی کشتی فرنگی روی تشک رفت و ساعتی از سال 1400 را کنار پدرش سپری کرد.

محمد بنا که کنار شاگردانش سال جدید را آغاز کرده بود، مبلغی را به عنوان تبرک به همه اردونشینان داد.



شاگردان بنا خود را برای شرکت در مسابقات گزینشی آسیایی و قهرمانی آسیا در آلماتی قزاقستان آماده می‌کند. این مسابقات از دهه سوم فروردین برگزار می‌شود.",حضور عیدانهِ بنای دو ساله در خانه کشتی/ عیدی آقای سرمربی به ملی‌پوشان + عکس- اخبار کشتی و وزنه برداری - اخبار ورزشی تسنیم
1,https://www.tasnimnews.com/fa/news/1400/01/01/2473572/%D9%84%D8%A7%D9%84%DB%8C%DA%AF%D8%A7-%D8%A8%D8%B1%D8%AA%D8%B1%DB%8C-%D9%88%DB%8C%D8%A7%D8%B1%D8%A6%D8%A7%D9%84-%D9%85%D9%82%D8%A7%D8%A8%D9%84-%DA%A9%D8%A7%D8%AF%DB%8C%D8%B3-%D9%88-%D8%A7%D8%AF%D8%A7%D9%85%D9%87-%D8%B1%D9%88%D9%86%D8%AF-%D8%B3%DB%8C%D9%86%D9%88%D8%B3%DB%8C-%D9%88%D8%A7%D9%84%D9%86%D8%B3%DB%8C%D8%A7-%D8%A8%D8%A7-%D8%B4%DA%A9%D8%B3%D8%AA-%DA%AF%D8%B1%D8%A7%D9%86%D8%A7%D8%AF%D8%A7,"به گزارش خبرگزاری تسنیم، هفته بیست‌وهشتم مسابقات فوتبال لالیگای اسپانیا، امشب (یکشنبه) با دو دیدار همزمان پیگیری شد که والنسیا با نتیجه 2 بر یک از سد گرانادا گذشت.

دنیل واس در دقیقه 4 و الکس بلانکو در دقیقه 66، گل‌های خفاش‌ها را به ثمر رساندند و روبرتو سولدادو در دقیقه 90، دروازه والنسیا را گشود.

شاگردان خاوی گارسیا با ادامه روند یک درمیان پیروزی و شکست‌های خود در شش دیدار اخیر، 33 امتیازی شدند و در رتبه دوازدهم جدول لالیگا باقی ماندند. گرانادا نیز در جایگاه هشتم مسابقات ماندنی شد.

ویارئال هم با نتیجه 2 بر یک بر کادیس غلبه کرد. جرارد مورنو در دقیقه 5 از روی نقطه پنالتی و کارلوس باکا در دقیقه 68، گل‌های زیردریایی زرد به ثمر رساندند و الکس فرناندس در دقیقه 70 برای کادیس گلزنی کرد. ویارئال در رتبه هفتم و کادیس در جایگاه پانزدهم جدول لالیگا حضور دارند.

اتلتیکو مادرید از ساعت 21 امشب به مصاف آلاوس می‌رود و بارسلونا از ساعت 23:30، میهمان رئال سوسیه‌داد خواهد بود.

انتهای پیام/",برتری ویارئال مقابل کادیس و ادامه روند سینوسی والنسیا با شکست گرانادا- اخبار فوتبال جهان - اخبار ورزشی تسنیم
2,https://www.tasnimnews.com/fa/news/1400/01/01/2473573/%D8%B3%D9%81%D8%B1-%D8%B1%D8%A6%DB%8C%D8%B3-%D9%85%D8%AC%D9%84%D8%B3-%D8%B4%D9%88%D8%B1%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%A8%D9%87-%D8%AC%D9%86%D9%88%D8%A8-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86-%D8%A8%D9%87-%D8%B1%D9%88%D8%A7%DB%8C%D8%AA-%D8%AA%D8%B5%D9%88%DB%8C%D8%B1,"به گزارش خبرگزاری تسنیم از کرمان، محمدباقر قالیباف رئیس مجلس شورای اسلامی ایران شب گذشته در یک سفر از پیش اعلام‌نشده وارد استان کرمان شد و از صبح امروز به مناطق محروم در جنوب کرمان سفر کرد.

وی در سفر به شهرستان‌های جنوبی کرمان از فعالیت‌های گروه‌های جهادی پزشکی از جمله گروه جهادی قرارگاه امام رضایی‌ها و گروه جهادی پزشکی شهید کاظم آشتیانی دانشگاه شاهد تهران در منطقه بازدید و با جهادگران دیدار و گفت‌و‌گو کرد.

دیدار با مردم در روستاهای منطقه زهکلوت در شهرستان رودبار‌جنوب و نشستن پای درد و دل مردم از دیگر برنامه‌های رئیس مجلس شورای اسلامی در سفر به جنوب استان کرمان بود.

به گزارش تسنیم محمدباقر قالیباف رئیس مجلس شورای اسلامی شب گذشته در ساعات اولیه تحویل سال 1400 با حضور بر مرقد مطهر شهید سپهبد قاسم سلیمانی در گلزار شهدای شهر کرمان با سید‌‌الشهدای جبهه مقاومت و همرزمان شهیدش تجدید میثاق کرد.

انتهای پیام/511/ش",سفر رئیس مجلس شورای اسلامی به جنوب استان کرمان به روایت تصویر- اخبار کرمان - اخبار استانها تسنیم
3,https://www.tasnimnews.com/fa/news/1400/01/01/2473567/%D9%84%DB%8C%DA%AF-%D8%A8%D8%B1%D8%AA%D8%B1-%D8%A7%D9%86%DA%AF%D9%84%DB%8C%D8%B3-%D9%81%D8%B1%D8%A7%D8%B1-%D8%A2%D8%B1%D8%B3%D9%86%D8%A7%D9%84-%D8%A7%D8%B2-%D8%B4%DA%A9%D8%B3%D8%AA-%D8%A8%D8%A7-2-%DA%AF%D9%84-%D8%A8%D9%87-%D8%AE%D9%88%D8%AF%DB%8C,"به گزارش خبرگزاری تسنیم، آرسنال امشب (یکشنبه) در آخرین دیدار از هفته بیست‌ونهم لیگ برتر انگلیس، میهمان وستهام یونایتد بود و به تساوی 3-3 رسید.

جسی لینگارد در دقیقه 16، جارود بوون در دقیقه 17 و توماس سوچک در دقیقه 32، گل‌های شاگردان دیوید مویس را در نیمه نخست به ثمر رساندند. سوچک و کریگ داوسون بازیکنان وستهام در دقایق 38 و 61 (گل به خودی) و الکساندر لاکازت در دقیقه 82 و برای توپچی‌ها گلزنی کردند.

با این نتیجه، وستهام با 49 امتیاز در جایگاه پنجم جدول لیگ جزیره ماندنی شد. آرسنال هم با 42 امتیاز، به رتبه نهم جدول صعود کرد و به نیمه بالایی جدول مسابقات رسید.

انتهای پیام/",فرار آرسنال از شکست با 2 گل به خودی- اخبار فوتبال جهان - اخبار ورزشی تسنیم
4,https://www.tasnimnews.com/fa/news/1400/01/01/2473570/%D9%82%D8%A7%D9%84%DB%8C%D8%A8%D8%A7%D9%81-%D8%B3%D8%AE%D9%86%D8%A7%D9%86-%D8%A8%DA%86%D9%87-%D9%87%D8%A7%DB%8C-%D8%AC%D9%87%D8%A7%D8%AF%DB%8C-%D8%A7%D8%B2-%D8%B1%D9%88%DB%8C-%D8%B4%DA%A9%D9%85-%D8%B3%DB%8C%D8%B1%DB%8C-%D9%86%DB%8C%D8%B3%D8%AA-%D8%AD%D8%B1%D9%81-%D9%87%D8%A7%DB%8C%D8%B4%D8%A7%D9%86-%D8%A7%D8%B2-%D8%AC%D9%86%D8%B3-%DA%A9%D8%A7%D8%B1-%D9%88-%D8%B1%D8%A7%D9%87-%D8%AD%D9%84-%D8%A7%D8%B3%D8%AA-%D8%AA%D8%B5%D8%A7%D9%88%DB%8C%D8%B1,"به گزارش خبرگزاری تسنیم از کرمان، محمد باقر قالیباف در ادامه سفر به جنوب کرمان در جمع گروه های جهادی در جیرفت، زهکلوت و قلعه گنج حضور یافت و پای سخنان و درد و دل جوانان جهادی نشست.

قالیباف در این باره اظهار داشت: در جلسۀ با بچه‌های جهادی همیشه حواسم را جمع می‌کنم که به تک تک جملات آنها گوش کنم چون آنچه را که می‌گویند با عرق ریختن و در میدان بودن فهمیده‌اند و حرف‌هایشان از جنس کار و راه حل است، از روی شکم‌سیری نیست.

رئیس مجلس با بیان اینکه این جوانان جهادی با اینکه سن کمی دارند اما کار کردن و پای حرف مردم نشستن و برای مردم کار کردن باعث شده که پخته شوند، خاطرنشان کرد: این جوانان گله داردند، نقد دارند، پرشور و تند هم شکایت می‌کنند ولی چوه شانه خود را زیر کار کرده‌اند خداوند به کارشان به برکت داده است.

به گزارش تسنیم، قالیباف امروز اول فروردین با حضور در مناطق محروم جنوب کرمان، در جمع گروه‌های جهادی در جیرفت و زهکلوت و قلعه گنج حاضر شد.

قالیباف شب گذشته ساعاتی پس از تحویل سال در گلزار شهدای کرمان بر سر مزار شهید سپهبد حاج قاسم سلیمانی حاضر شد.

انتهای پیام/ش",قالیباف: سخنان بچه‌های جهادی از روی شکم‌سیری نیست / حرف‌هایشان از جنس کار و راه حل است + تصاویر- اخبار کرمان - اخبار استانها تسنیم
5,https://www.tasnimnews.com/fa/news/1400/01/01/2473565/%D8%B4%DB%8C%D9%88%D8%B9-%DA%A9%D8%B1%D9%88%D9%86%D8%A7-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%B4%D8%B1%D9%82%DB%8C-%DA%A9%D9%86%D8%AA%D8%B1%D9%84-%DA%A9%D8%B1%D9%88%D9%86%D8%A7-%D8%A8%D8%A7-%D8%A7%D8%AC%D8%AA%D9%86%D8%A7%D8%A8-%D8%A7%D8%B2-%D8%AF%DB%8C%D8%AF-%D9%88-%D8%A8%D8%A7%D8%B2%D8%AF%DB%8C%D8%AF-%D9%88-%D8%B3%D9%81%D8%B1%D9%87%D8%A7-%D9%85%D8%AD%D9%82%D9%82-%D9%85%DB%8C-%D8%B4%D9%88%D8%AF,"عباسعلی درستی در گفت‌وگو با خبرنگار تسنیم در تبریز، از روند افزایشی شیوع کرونا در استان آذربایجان شرقی اظهار داشت: آمار شیوع کرونا نسبت به دو هفته قبل روند افزایشی دارد.

وی با اشاره به اینکه در دو سه هفته پیش، آذربایجان شرقی در رده‌های آخر شیوع کرونا قرار داشت و جزو استان‌های سالم‌تر بود، افزود: اکنون با کاهش رعایت پروتکل‌های بهداشتی، میزان شیوع کرونا افزایش داشته و اکنون استان بیستم هستیم.

معاون بهداشتی دانشگاه علوم پزشکی تبریز، افزایش دید و بازدیدها و خرید از بازارها را عوامل اصلی روند افزایشی کرونا دانست و گفت: همگی باید به عنوان وظیفه ملی و شرعی به پروتکل‌های بهداشتی پایبند باشیم.

وی تصریح کرد: در موقعیت فعلی، غیر از ماسک زدن، در خانه ماندن و نرفتن به مراکز شلوغ وظیفه دیگری در قبال سلامتس خود و اطرافیان نداریم.

درستی با تاکید بر اجتناب از دید و بازدیدها برای پیشگیری از گسترش بیماری، ابراز داشت: خودداری از سفرها هم باید به عنوان وظیفه خود بدانیم و ویروس را با سفر کردن منتشر نکنیم.

انتهای پیام/111/ش",شیوع کرونا در آذربایجان شرقی/کنترل کرونا با اجتناب از دید و بازدید و سفرها محقق می‌شود- اخبار آذربایجان شرقی - اخبار استانها تسنیم
6,https://www.tasnimnews.com/fa/news/1400/01/01/2473569/%D8%A8%D8%AF%D8%B1%D9%82%D9%87-%D8%B4%D9%87%DB%8C%D8%AF-%D9%85%D8%AF%D8%A7%D9%81%D8%B9-%D8%A7%D9%85%D9%86%DB%8C%D8%AA-%D8%AF%D8%B1-%D8%A7%D8%B5%D9%81%D9%87%D8%A7%D9%86-%D9%BE%DB%8C%DA%A9%D8%B1-%D8%B4%D9%87%DB%8C%D8%AF-%D8%A7%D9%84%D9%84%D9%87-%D9%88%D8%B1%D8%AF%DB%8C-%D8%A8%D9%87-%D8%A8%D8%B1%D9%88%D8%AC%D9%86-%D9%85%D9%86%D8%AA%D9%82%D9%84-%D8%B4%D8%AF,"به گزارش خبرگزاری تسنیم از اصفهان، پیکر مطهر سرگرد اسماعیل الله وردی امروز با حضور جمعی از همکارانش در نیروی انتظامی مقابل نیروی انتظامی شهرستان اصفهان در چهار راه پلیس تشییع و سپس برای خاکپساری به زادگاهش روستای نغمه شهرستان بروجن از توابع استان چهارمحال و بختیاری منتقل شد.

سرگرد شهید اسماعیل الله وردی از کارکنان انتظامی شهرستان اصفهان روز پنج شنبه 28 اسفند 99 هنگام انتقال متهم از دادسرا به زندان در پمپ بنزین لباس‌های این شهید مدافع امنیت آغشته به بنزین و متهم با ایجاد حریق موجب سوختگی شدید وی و پس از دو روز بستری در بیمارستان سوانح سوختگی امام موسی کاظم (ع) به شهادت رسید.

مجرم شرور زمان سوخت گیری خودروی زندان با گرفتن نازل سوخت گیری و پاشیدن بنزین به سمت مردم قصد فرار داشت که این شهید والامقام در اقدامی شجاعانه و ایثارگرانه مانع از این کار شد.

از این شهید مدافع امنیت یک دختربچه به یادگار مانده است.

انتهای پیام/ش",بدرقه شهید مدافع امنیت در اصفهان / پیکر شهید الله‌وردی به بروجن منتقل شد- اخبار اصفهان - اخبار استانها تسنیم
7,https://www.tasnimnews.com/fa/news/1400/01/01/2473561/%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D8%B1%D9%81%D8%B9-%D9%85%D9%88%D8%A7%D9%86%D8%B9-%D8%AA%D9%88%D9%84%DB%8C%D8%AF-%D8%AF%D8%B1-%D8%B3%D8%A7%D9%84-1400-%DA%AF%D8%A7%D9%85-%D9%87%D8%A7%DB%8C-%D9%85%D8%AD%DA%A9%D9%85%DB%8C-%D8%A8%D8%B1%D8%AE%D9%88%D8%A7%D9%87%D8%AF-%D8%AF%D8%A7%D8%B4%D8%AA,"به گزارش خبرگزاری تسنیم از بیرجند، سلمان اسحاقی عصر امروز در دیدار نوروزی با اهالی روستای سفتوک شهرستان قاینات و چند خانواده شهید با اشاره به نام گذاری امسال از سوی رهبر معظم انقلاب با عنوان "" تولید، پشتیبانی‌ها، مانع‌زدایی‌ها"" اظهار داشت: مجلس در سال جاری برای رفع موانع تولید تلاش دارد و در این مسیر گام‌های محکمی برخواهد داشت.

وی با اشاره به دو انتخابات در سال جاری افزود: در انتخابات ریاست جمهوری باید به دنبال فرد انقلابی باشیم و برای انتخابات اعضای شورا‌های اسلامی شهر و روستا هم طایفه‌ای عمل نکنیم و به دنبال افرادی که به نفع مردم کار کنند باشیم.

عضو کمیسیون قضایی و حقوقی مجلس شورای اسلامی از بازگشایی قطعه راه سه راهی ورزگ تا سه راهی خواف یا سه راهی حوض رباط خبر داد و گفت: با بازگشایی این قطعه ، حد فاصل شهر بزرگ قاین تا شهر حاجی آباد به صورت کاملا دوبانده می شود و این اقدام ارزشمند و مبارک یکی از ویژگی های بهره برداری از پایانه گمرک یزدان خواهد بود.

اسحاقی خاطرنشان کرد: در آخرین مرحله با پیگیری صورت گرفته با پرداخت مطالبات که شرط تکمیل و بازگشایی بود ، این قطعه زیر بار ترافیک رفت.

وی از حمایت‌های ارزشمند ملانوری استاندار استان خراسان جنوبی و همچنین تلاش داعی مدیر کل راه وشهرسازی استان خراسان جنوبی و همچنین پیگیری های استانی کریمی فرماندار شهرستان قاینات و رئیس اداره راه و شهرسازی شهرستان قاینات قدردانی کرد.

اهالی روستای سفتوک هم خواسته‌های خود از جمله بازسازی گلزار شهدا، اجرای طرح هادی، بند خاکی و ادامه دیوار ساحلی روستا را خواستار شدند.

انتهای پیام/250/ش",مجلس برای رفع موانع تولید در سال 1400 گام‌های محکمی برخواهد داشت- اخبار خراسان جنوبی - اخبار استانها تسنیم
8,https://www.tasnimnews.com/fa/news/1400/01/01/2473564/%D8%A8%D9%88%D9%86%D8%AF%D8%B3-%D9%84%DB%8C%DA%AF%D8%A7-%D8%B4%DA%A9%D8%B3%D8%AA-%D8%B3%D9%86%DA%AF%DB%8C%D9%86-%D8%A8%D8%A7%DB%8C%D8%B1%D9%84%D9%88%D8%B1%DA%A9%D9%88%D8%B2%D9%86-%D8%AF%D8%B1-%D8%A8%D8%B1%D9%84%DB%8C%D9%86,"به گزارش خبرگزاری تسنیم، هرتابرلین امشب (یکشنبه) در چارچوب هفته بیست‌وششم بوندس‌لیگای آلمان، در ورزشگاه المپیک شهر برلین مقابل بایرلورکوزن صف‌آرایی کرد و به پیروزی 3 بر صفر دست یافت.

دیووایسیو زیفویک در دقیقه 4، ماتیوس کونیا در دقیقه 26 و جان کوردوبا در دقیقه 33 برای هرتا گلزنی کردند.

هرتابرلین که در رتبه شانزدهم جدول بوندس‌لیگا جای داشت، 24 امتیازی شد و به جایگاه چهاردهم جدول مسابقات صعود کرد. لورکوزن هم که متحمل سومین شکست خود در چهار بازی اخیر شد، در رتبه ششم جدول رقابت‌ها باقی ماند.

در آخرین دیدار هفته بیست‌وششم بوندس‌لیگا، فرایبورگ امشب به مصاف آگزبورگ می‌رود.

انتهای پیام/",شکست سنگین بایرلورکوزن در برلین- اخبار فوتبال جهان - اخبار ورزشی تسنیم
9,https://www.tasnimnews.com/fa/news/1400/01/01/2473562/%D9%85%D8%B1%D8%AE%D8%B5%DB%8C-%DA%A9%D8%A7%D8%AF%D8%B1-%D9%88-%D9%BE%D8%B1%D8%B3%D9%86%D9%84-%D8%A8%D9%87%D8%AF%D8%A7%D8%B4%D8%AA-%D9%88-%D8%AF%D8%B1%D9%85%D8%A7%D9%86-%D9%82%D8%B4%D9%85-%D9%84%D8%BA%D9%88-%D8%B4%D8%AF,"دکتر حمیدرضا بهزادی در گفت‌وگو با خبرنگار تسنیم در قشم اظهار داشت: در زمینه مقابله با ویروس کرونا با هدف ارتقای سلامت مردم، هیچ‌گونه اغماض نمی‌کنیم و با کسانی که شیوه‌‌نامه‌های بهداشتی را نادیده بگیرند به ویژه کوتاهی کردن در زدن ماسک و رعایت فاصله اجتماعی براساس قانون و‌ حمایت دستگاه قضا و نیروی انتظامی، برخورد خواهد شد.

وی با تاکید بر اینکه اعمال دقیق قانون نقش مهمی در حفظ رنگ کرونایی جزیره قشم خواهد داشت، افزود: ثبات رنگ آبی و زرد در قشم به نفع ساکنان جزیره و‌ مسافران این شهرستان خواهد بود و شبکه بهداشت و درمان برای حفظ شرایط کرونایی قشم از هیچ کوششی فروگذار نخواهد کرد.

مدیر شبکه بهداشت و‌ درمان قشم تصریح کرد: نقاط شلوغ جزیره همچون مجتمع‌های تجاری، بازارها، اماکن اقامتی (هتل‌ها، هتل‌آپارتمان‌ها و مسافرخانه‌ها، اغذیه فروشی‌ها و رستوران‌ها، اسکله‌ها و خانه‌های بوم‌گردی در روستاها و هر جایی که با حضور مسافران شلوغ باشد زیر چتر بازدیدهای مستمر نیروهای بهداشت قرار دارند.

وی ادامه داد: در این بازدیدها بر زدن ماسک و رعایت فاصله‌گذاری اجتماعی با هدف جلوگیری از درگیر شدن مردم با ویروس کرونا با جدیت تاکید خواهد شد.

بهزادی با اعلام اینکه مرخصی تمام کارکنان بهداشت و درمان شهرستان تا اطلاع ثانوی لغو شده است، افزود: یک‌ مرکز جامع سلامت در شهر قشم به همراه هشت مرکز در روستاهای جزیره و دو مرکز در دو‌ جزیره هنگام و لارک مجموعا 11مرکز برای ارائه خدمات تا پایان تعطیلات نوروز آماده ارائه خدمت هستند.

به گفته وی، 40 پزشک متخصص به همراه شش پزشک عمومی و‌ کادر پرستاری بیمارستان پیامبر اعظم (ص) شهر قشم و 26 پزشک مراکز جامع سلامت این شهرستان تا پایان تعطیلات نوروزی آماده ارائه خدمات هستند.

مدیر شبکه بهداشت و درمان شهرستان قشم اعلام کرد: علیرغم اینکه سفر نرفتن بهترین گزینه مقابله با کروناست، اما از آنجا که شماری از هموطنانمان بنا به هر دلیلی قصد سفر دارند باید به رعایت کامل قوانین کرونا با هدف سلامت خود و‌ مردم شهرهای مختلف احترام بگذارند.

شهرستان قشم‌ متشکل از سه جزیره قشم، لارک و هنگام به عنوان یکی از شهرستان‌های استان هرمزگان در جنوب کشور واقع شده است.

انتهای پیام/7558/ش",مرخصی کادر و پرسنل بهداشت و درمان قشم لغو شد- اخبار جزایر خلیج فارس - اخبار استانها تسنیم
10,https://www.tasnimnews.com/fa/news/1400/01/01/2473563/%D8%AA%D8%B9%DB%8C%DB%8C%D9%86-%D9%81%D8%B1%D8%B5%D8%AA-3-%D9%85%D8%A7%D9%87%D9%87-%D8%A8%D8%B1%D8%A7%DB%8C-%D8%A8%D8%A7%D8%B2%DA%AF%D8%B1%D8%AF%D8%A7%D9%86%D8%AF%D9%86-%D8%B3%D8%B1%D8%A8%D8%A7%D8%B2%D8%A7%D9%86-%D9%81%D8%B1%D8%A7%D8%B1%DB%8C-%D8%A8%D9%87-%D9%85%D8%AD%DB%8C%D8%B7-%D8%AE%D8%AF%D9%85%D8%AA,"به گزارش خبرگزاری تسنیم از ساری به نقل از دادگستری مازندران، رحیم رحیمی میلاشی دادستان نظامی مازندران ، منابع انسانی را از ارزشمندترین سرمایه‌های هر سازمانی دانست و گفت: علی رغم پیشرفت‌های روزافزون علوم هنوز هیچ عاملی نتوانسته جایگزین نیروی انسانی شود.

دادستان نظامی مازندران حفظ و صیانت از نیروی انسانی به خصوص کارکنان وظیفه را از اهداف مهم نیرو‌های مسلح برشمرد و افزود: اگر مدیریت نتواند از نیروی وظیفه متخصص و ماهر، استفاده مطلوب ببرد با دلسردی و نا امیدی، زمینه برای غیبت و فرار سرباز مهیا می‌شود.

وی به تبیین راهکار‌های پیشگیرانه مناسب در جهت مقابله با آسیب‌های خدمت سربازی پرداخت و نظارت بر نحوه عملکرد سربازان در حین خدمت و توجه فرماندهان به عوامل فردی تأثیرگذار در روحیات سربازان نظیر مشکلات روانی و خانوادگی را ضروری دانست.

دادستان نظامی استان مازندران ارتباط صمیمانه فرماندهان با سربازان، توجیه و ارشاد به موقع، تشکیل کلاس‌های پرسش و پاسخ برای رفع مشکلات و آگاه سازی نسبت به قوانین و مقررات نظامی را در انگیزه خدمتی و کاهش جرم فرار از خدمت مؤثر دانست.

رحیمی تأکید کرد: هرگونه تلاش و اتخاذ تدابیر و اقدامات سازنده و بازدارنده‌ای که منجر به از بین رفتن زمینه‌های وقوع جرم فرار از خدمت و کاهش آن می‌شود باید مورد توجه قرار گیرد.

وی خاطر نشان کرد: در دومین نشست پیشگیری از وقوع جرم که با حضور روسای بازرسی و قضایی یگان‌های نظامی و انتظامی استان برگزار شد، جرم فرار از خدمت مورد بحث و بررسی قرار گرفت.

دادستان نظامی مازندران افزود: حاضران در این جلسه به تشریح برنامه‌ها و عملکرد یگان خود در پیشگیری از وقوع جرم فرار از خدمت پرداختند و پیشنهاد‌هایی را جهت کاهش این جرم بیان کردند.

انتهای پیام/ش",تعیین فرصت 3 ماهه برای بازگرداندن سربازان فراری به محیط خدمت- اخبار مازندران - اخبار استانها تسنیم
11,https://www.tasnimnews.com/fa/news/1400/01/01/2473560/%D9%86%D8%B8%D8%A7%D8%B1%D8%AA-%D9%88%D8%A7%D8%AD%D8%AF%D9%87%D8%A7%DB%8C-%D8%B5%D9%86%D9%81%DB%8C-%D9%88-%D8%A7%D9%85%D8%A7%DA%A9%D9%86-%DA%AF%D8%B1%D8%AF%D8%B4%DA%AF%D8%B1%DB%8C-%D9%82%D8%B4%D9%85-%D8%AA%D8%B4%D8%AF%DB%8C%D8%AF-%D9%85%DB%8C-%D8%B4%D9%88%D8%AF,"هرمز امیری در گفت‌وگو با خبرنگار تسنیم در قشم با تبریک سال نو و بیان اینکه 6 تیم تخصصی به طور روزانه واحدهای صنفی و اماکن گردشگری قشم را نظارت و کنترل می کنند اظهار داشت: برای انجام هرچه بهتر این اقدام، کل جزیره قشم به 6 منطقه تقسیم بندی شد تا این نظارت و کنترل به طور دقیق انجام شود.

مدیر بازرگانی و اصناف سازمان منطقه آزاد قشم این مناطق را شامل منطقه یک در چهار راه پردیس تا مصلی، منطقه دو در محدوده چهارراه پردیس تا کمپ پارک آفتاب و منطقه سه در محدوده هلر تا میدان مرکزی درگهان اعلام کرد و گفت: منطقه چهار نیز شامل محدوده میدان مرکزی درگهان تا اسکله درگهان، منطقه پنج هم شامل محدوده ساحل جنوبی بعد از کمپ پارک آفتاب تا اسکله های لافت و پهل و منطقه شش نیز شامل محدوده رمکان، فرودگاه، جنگل حرا، طبل، چاهکوه و غار نمکدان می شود.

امیری با اشاره به اینکه این تیم‌ها از 29 اسفند 99 کار بازدید از واحدها را در این مناطق آغاز کرده اند تعداد کل واحدهای بازدید شده شامل اصناف، اماکن اقامتی، هتل‌ها، سایت‌ها و اسکله‌های تفریحی و گردشگری طی دو روز 29 و 30 اسفند 99 را افزون بر 173 واحد اعلام کرد و گفت: در این دو روز 71 مورد تذکر شفاهی به متخلفان داده شد و هفت مورد نیز از متخلفان تعهد کتبی اخذ گردید.

به گفته وی در این دو روز 12 کیلوگرم اقلام فاسد کشف شده شامل کنسروجات، سوسیس، کالباس و تخم مرغ معدوم و 11 کیلوگرم مواد غذایی تاریخ مصرف گذشته نیز طی 11 مورد بازدید کشف شد.

گفتنی است در شش تیم تخصصی نظارت و کنترل که پنج تیم آن به‌صورت سیار و یک تیم نیز به صورت ثابت است، افزون بر 21 نفر کارشناس از شبکه بهداشت و درمان شهرستان و مدیریت‌های بازرگانی و اصناف، میراث فرهنگی، گردشگری و صنایع دستی و بازرسی و نظارت و پاسخگویی به شکایات سازمان منطقه آزاد قشم حضور دارند همچنین در کلیه مجتمع‌های تجاری قشم و درگهان با هماهنگی مدیران این مجتمع‌ها یک میز خدمت جهت رسیدگی به شکایات مسافران و گردشگران دایر شده و یک نفر از تیم ثابت نظارت و کنترل در آنها مستقر شده‌اند.

انتهای پیام/7558/ش",نظارت واحدهای صنفی و اماکن گردشگری قشم تشدید می‌شود- اخبار جزایر خلیج فارس - اخبار استانها تسنیم
12,https://www.tasnimnews.com/fa/news/1400/01/01/2473559/%D8%AC%D8%A7%D9%85-%D8%AD%D8%B0%D9%81%DB%8C-%D9%82%D8%B7%D8%B1-%D8%A7%D9%84%D8%B1%DB%8C%D8%A7%D9%86-%D9%81%DB%8C%D9%86%D8%A7%D9%84%DB%8C%D8%B3%D8%AA-%D8%B4%D8%AF,"به گزارش خبرگزاری تسنیم، عصر امروز (یکشنبه) در دومین بازی مرحله نیمه‌نهایی جام حذفی قطر تیم الریان با نتیجه 3 بر صفر الغرافه را شکست داد و راهی فینال شد. یوهان بولی (18 و 37) و جمعه (57) گل‌های الریان را وارد دروازه الغرافه کردند.

شجاع خلیل‌زاده در ترکیب اصلی الریان حضور داشت.

دیدار فینال جام حذفی قطر میان تیم‌های الریان و الوکره 5 روز دیگر برگزار می‌شود.

انتهای پیام/",الریان فینالیست شد- اخبار فوتبال ایران - اخبار ورزشی تسنیم
13,https://www.tasnimnews.com/fa/news/1400/01/01/2473556/%D9%84%D9%88%D8%B4%D8%A7%D9%85%D9%BE%DB%8C%D9%88%D9%86%D9%87-%D8%BA%D9%84%D8%A8%D9%87-%D9%85%D9%88%D9%86-%D9%BE%D9%84%DB%8C%D9%87-%D8%A8%D8%B1-%D8%A8%D9%88%D8%B1%D8%AF%D9%88-%D9%88-%D8%B4%DA%A9%D8%B3%D8%AA-%D9%82%D8%B9%D8%B1%D9%86%D8%B4%DB%8C%D9%86-%D9%85%D9%82%D8%A7%D8%A8%D9%84-%D8%B1%D9%85%D8%B3,"به گزارش خبرگزاری تسنیم، هفته سی‌ام مسابقات فوتبال لیگ یک فرانسه (لوشامپیونه)، از ساعت 17:30 امروز (یکشنبه) با چهار مسابقه پیگیری شد که مون‌پلیه با نتیجه 3 بر یک مقابل بوردو پیروز شد.

جونیور سامبیا در دقیقه 35، گائتان لابورده در دقیقه 58 و استفی ماویدیدی در دقیقه 69، گل‌های مون‌پلیه را به ثمر رساندند و اوی‌جو هوانگ در دقیقه 28 برای بوردو گلزنی کرد. مون‌پلیه با این برتری، 44 امتیازی شد و به رتبه هشتم جدول لوشامپیونه رسید. بوردو هم در رتبه سیزدهم جدول مسابقات باقی ماند.

دیدار تیم‌های برس و آنژه هم به تساوی صفر-صفر انجامید تا برس در رده چهاردهم و آنژه در جایگاه دهم جدول لیگ یک فرانسه قرار بگیرند.

نانت هم مقابل لوریان به تساوی یک-یک رسید. راندال کولو موانی در دقیقه 2 برای نانت و آرماند لوریانته در دقیقه 87 برای لوریان گلزنی کردند. نانت و لوریان در رتبه‌های هجدهم و هفدهم جدول مسابقات باقی ماندند تا همچنان خطر سقوط را احساس کنند.

رمس در خانه دیژون با نتیجه یک بر صفر پیروز شد و به رتبه دوازدهم جدول لوشامپیونه صعود کرد. دیژون هم با 15 امتیاز در قعر جدول رقابت‌ها باقی ماند.

انتهای پیام/",غلبه مون‌پلیه بر بوردو و شکست قعرنشین مقابل رمس- اخبار فوتبال جهان - اخبار ورزشی تسنیم
14,https://www.tasnimnews.com/fa/news/1400/01/01/2473553/%D8%B3%D8%B1%DB%8C-a-%D8%B4%DA%A9%D8%B3%D8%AA-%D8%BA%DB%8C%D8%B1%D9%85%D9%86%D8%AA%D8%B8%D8%B1%D9%87-%DB%8C%D9%88%D9%88%D9%86%D8%AA%D9%88%D8%B3-%D9%85%D9%82%D8%A7%D8%A8%D9%84-%D8%B4%D8%A7%DA%AF%D8%B1%D8%AF%D8%A7%D9%86-%D8%A7%DB%8C%D9%86%D8%B2%D8%A7%DA%AF%DB%8C-%D9%84%D8%A7%D8%AA%D8%B2%DB%8C%D9%88-%D8%A8%D8%B1%D8%A7%D8%A8%D8%B1-%D8%A7%D9%88%D8%AF%DB%8C%D9%86%D8%B2%D9%87-%D9%BE%DB%8C%D8%B1%D9%88%D8%B2-%D8%B4%D8%AF,"به گزارش خبرگزاری تسنیم، هفته بیست‌وهشتم مسابقات فوتبال سری A ایتالیا، از ساعت 17:30 امروز (یکشنبه) با سه دیدار همزمان ادامه یافت که یوونتوس در خانه خود با نتیجه یک بر صفر مقابل بنونتو شکست خورد.

آدولفو گایچ در دقیقه 69 مسابقه گلزنی کرد تا شاگردان فیلیپو اینزاگی با رقم زدن چهارمین شکست فصل بانوی پیر، در جایگاه شانزدهم جدول سری A باقی بمانند. یوونتوس هم با 55 امتیاز، در رده سوم جدول مسابقات قرار گرفته و اختلافی 10 امتیازی با اینترِ صدرنشین دارد.

سامپدوریا هم با تنها گل آنتونیو کاندروا در دقیقه 25 از سد تورینو گذشت. شاگردان کلودیو رانیری به رتبه دهم جدول سری A صعود کردند و تورینو در رده هفدهم جدول رقابت‌ها حضور دارد.

اودینزه با نتیجه یک بر صفر مقابل میهمان خود لاتزیو شکست خورد. آدام ماروشیچ در دقیقه 37 دروازه اودینزه را گشود تا لاتزیو با 49 امتیاز، در رده هفتم جدول سری A باقی بماند.

در سایر دیدارهای هفته بیست‌هشتم مسابقات، فیورنتینا از ساعت 20:30 به مصاف میلان می‌رود و رُم از ساعت 23:15، میزبان ناپولی خواهد بود.

انتهای پیام/",شکست غیرمنتظره یوونتوس مقابل شاگردان اینزاگی/ لاتزیو برابر اودینزه پیروز شد- اخبار فوتبال جهان - اخبار ورزشی تسنیم
15,https://www.tasnimnews.com/fa/news/1400/01/01/2473558/%D8%AA%D8%A7%D8%B2%D9%87-%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%DA%A9%D9%88%D9%88%DB%8C%D8%AF19-%D8%AF%D8%B1-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C-%D8%A7%DA%AF%D8%B1-%D8%AF%D9%88%D8%B1%D9%87%D9%85%DB%8C-%D9%87%D8%A7-%D9%88-%D9%85%D8%B3%D8%A7%D9%81%D8%B1%D8%AA-%D9%87%D8%A7%DB%8C-%D9%86%D9%88%D8%B1%D9%88%D8%B2%DB%8C-%D8%AA%D8%B9%D8%B7%DB%8C%D9%84-%D9%86%D8%B4%D9%88%D8%AF-%D8%B4%D8%A7%D9%87%D8%AF-%D9%81%D8%A7%D8%AC%D8%B9%D9%87-%D8%AE%D9%88%D8%A7%D9%87%DB%8C%D9%85-%D8%A8%D9%88%D8%AF,"به گزارش خبرگزاری تسنیم از شهرکرد، بررسی آمار و وضعیت مبتلایان به ویروس کووید19 در استان چهارمحال و بختیاری در هفته گذشته (24 اسفندماه1399 الی 1 فروردین‌ماه1400) نشان از وضعیت ثبات آمار کرونا در استان دارد.

بنابر آمار اعلام شده از سوی دانشگاه علوم پزشکی شهرکرد، آمار کل بستری‌های مشکوک و مثبت به ویروس کرونا در این تاریخ، 247 نفر بوده است که این آمار با آمار دو هفته گذشته هیچ تفاوتی ندارد.

شلوغی‌های شب عید در روزهای اخیر در سراسر شهرهای استان چهارمحال و بختیاری و کشیده‌شدن مسافران نوروزی به مناطق گردشگری و بکر استان، نگرانی‌ها را درباره افزایش مبتلایان به ویروس کرونا در روزهای آینده در استان زیاد کرده است.

با توجه به واکسیناسیون اقشار پرخطر در استان و با توجه به ثبات آمار مبتلایان و بستری‌های کرونایی در استان، اگر چند هفته آینده نیز این ثبات آمار حفظ شود، امید است که با روند کاهشی آمار مواجه شویم.

انتهای پیام/7540/ش",اگر دورهمی‌ها و مسافرت‌های نوروزی تعطیل نشود شاهد فاجعه خواهیم بود- اخبار چهارمحال و بختیاری - اخبار استانها تسنیم
16,https://www.tasnimnews.com/fa/news/1400/01/01/2473557/%D8%AA%D8%B1%D8%AF%D8%AF-%D8%AF%D8%B1%DB%8C%D8%A7%DB%8C%DB%8C-%D9%82%D8%B4%D9%85-%D9%88-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%A8%D8%A7-%D8%B4%D9%86%D8%A7%D9%88%D8%B1%D9%87%D8%A7%DB%8C-%DA%AF%D8%B1%D9%88%D9%87-a-%D8%A7%D9%85%DA%A9%D8%A7%D9%86%D9%BE%D8%B0%DB%8C%D8%B1-%D8%B4%D8%AF-%D8%AA%D9%88%D9%82%D9%81-%D8%AA%D8%B1%D8%AF%D8%AF-%D8%A8%D9%87-%D8%AC%D8%B2%D8%A7%DB%8C%D8%B1-%D9%84%D8%A7%D8%B1%DA%A9-%D9%87%D9%86%DA%AF%D8%A7%D9%85-%D9%88-%D9%87%D8%B1%D9%85%D8%B2,"علی اشتری در گفت‌وگو با خبرنگار تسنیم از قشم اظهار داشت: مسافران دریایی بین قشم و بندرعباس تنها از اسکله‌های مجاز و استفاده از شناورهای مدرن و ایمن گروه A استفاده کنند و از سوار شدن به شناورهای کوچک در خارج از بنادر مجاز که به دلیل تلاطم دریا با خطر غرق شدن همراه است، خودداری کنند.

وی ادامه داد: با توجه به شرایط طوفانی در مسیر دریایی جزیره هنگام، اسکله گردشگری شیب دراز هم برای انتقال مسافران به جزیره هنگام به طور کامل تعطیل شد.

مدیر امور بنادر و دریانوردی شهرستان قشم از مسافران و‌ گردشگران خواست به دلیل شرایط جوی، از تجمع در این اسکله‌های گردشگری قشم به طور جدی خودداری کنند.

وی با اعلام اینک شرایط جوی همچنین سفر به جزایر لارک و هرمز از بندر شهید ذاکری قشم را هم به تعطیلی کشانده است، افزود: با رفع شرایط حاکم بر دریا و تغییرات احتمالی، موارد برای آگاهی مسافران اطلاع رسانی خواهد شد.

شهرستان قشم متشکل از سه جزیره قشم، لارک و‌ هنگام با حدود 150 هزار نفر جمعیت به عنوان یکی از شهرستان‌های استان هرمزگان در جنوب ایران واقع شده است.

انتهای پیام/7558/ش",تردد دریایی قشم و بندرعباس با شناورهای گروه A امکانپذیر شد/توقف تردد به جزایر لارک، هنگام و هرمز- اخبار جزایر خلیج فارس - اخبار استانها تسنیم
17,https://www.tasnimnews.com/fa/news/1400/01/01/2473471/9-%D8%B4%D9%87%D8%B1-%D8%A7%D8%B3%D8%AA%D8%A7%D9%86-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%AF%D8%B1-%D9%88%D8%B6%D8%B9%DB%8C%D8%AA-%D8%B2%D8%B1%D8%AF-%DA%A9%D8%B1%D9%88%D9%86%D8%A7%DB%8C%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D9%86%D8%AF,"به گزارش خبرگزاری تسنیم از بیرجند، ستاد استانی خدمات سفر، در تعطیلات نوروز سفر به شهر‌های قرمز و نارنجی ممنوع کرده است و سفر به شهر‌های زرد و آبی محدودیتی ندارد، اما نسبت به سال‌های گذشته، سازمان‌های خدمات‌رسان هیچ‌گونه خدماتی از جمله تسهیلات سفر و اسکان برای مسافران نخواهند داشت.

از مدت‌ها قبل در استان خراسان جنوبی ، برای فرهنگ‌سازی، دستگاه‌های متولی از جمله شهرداری ها ، میراث فرهنگی و...برای رعایت دستورالعمل‌ها بهداشتی در این ایام با نصب بنر‌هایی در ورودی‌های شهر‌ها، کار اطلاع رسانی به مسافران را بر عهده دارند.

در این مدت خودرو‌های آتش‌نشانی هم در ورودی شهر‌ها استقرار دارند و تمامی خودرو‌های دستگاه‌های اجرایی که دارای چراغ گردان هستند برای هشدار در جاده‌ها مورد استفاده قرار گرفته و خودرو‌های امدادی علاوه بر جاده‌ها در ورودی شهر‌های استان مستقر هستند.

فرمانداران شهرستان‌های خراسان جنوبی شرایط بهداشتی لازم را برای مسافران احتمالی در نظر گرفته اند و برای این منظور یک نقطه از شهرستان مهیا شده تا مکرر توسط شهرداری ضدعفونی شود و بقاع متبرکه هم فقط از فضا‌های باز می‌توانند برای اسکان مسافران استفاده کنند.

دستگاه‌های امدادی و خدمات‌رسان باتوجه به شرایط جوی و حوادث احتمالی در جاده‌ها در آماده باش کامل هستند و ومحدودیت‌های ترافیکی همچنان در استان ادامه دارد.

بر اساس آخرین رنگ بندی اعلام شده یک شهر دیگر خراسان جنوبی هم زرد شد و به این ترتیب شهر درمیان از آبی به زرد تغییر وضعیت داد.به این ترتیب فقط دو شهر خوسف و سربیشه در استان خراسان جنوبی آبی هستند و 9 شهر استان در وضعیت زرد کرونایی قرار دارند.

19 موزه خراسان جنوبی در ایام نوروز با رعایت دستورالعمل‌های بهداشتی باز است

خراسان جنوبی 19 موزه فعال دارد که در شهرستان‌های بیرجند، بشرویه، سرایان، فردوس، قاین و نهبندان قراردارد و براساس مصوبه ستاد استانی خدمات سفر با رعایت دستور العمل‌های بهداشتی باز است.

مدیرکل میراث فرهنگی، صنایع دستی و گردشگری خراسان جنوبی به ممنوعیت اسکان در امامزادگان، مدارس و پارک‌ها اشاره کرد و گفت: اقامت صرفا در مراکز اقامتی خواهد بود و اگر سفر در قالب تور انجام شود، تور‌ها باید کد تاییدیه وزارت را به همراه داشته باشند.

حسن رمضانی در گفت وگو با خبرنگار تسنیم در بیرجند با بیان اینکه 19موزه در استان در ایام عید با رعایت دستورالعمل‌های بهداشتی باز خواهند بود افزود: بنا‌های تاریخی در این مدت تعطیل است.

وی اظهار کرد: ساعت فعالیت موزه‌های استان در نوبت صبح و عصر از ساعت هشت صبح تا 20 برای بازدید علاقه مندان دایر است.

مدیرکل میراث فرهنگی، صنایع دستی و گردشگری خراسان جنوبی بیان کرد: با توجه به شرایط شیوع کرونا بازدید علاقه مندان از موزه‌ها براساس گروه بندی‌های مشخص انجام می‌شود وموزه‌های استان در شهرستان‌های بیرجند، بشرویه، سرایان، فردوس، قاین و نهبندان فعال هستند.

رمضانی افزود: موزه‌های استان شامل موزه آثار باستانی و اشیاء تاریخی، مشاهیر و مفاخر، مردم شناسی، آب، صنایع دستی، میراث پهلوانی و زورخانه ای، عروسک و تاریخی طبیعی است.

با توجه شرایط کرونا 10 موزه استان شامل 3 موزه باغ و عمارت جهانی اکبریه بیرجند، 3 موزه شهرستان قاین و موزه‌های مردم شناسی شهرستان‌های نهبندان، فردوس، سرایان و طبس به سامانه فروش الکترونیکی بلیت مجهز است.

فعالیت 70درصد از مراکز جامع سلامت در ایام عید

معاون بهداشتی دانشگاه علوم پزشکی بیرجند هم در گفت وگو با خبرنگار تسنیم در بیرجند با اشاره به فعال بودن 70 درصدی مراکز جامع سلامت در ایام عید افزود: در فضاهای بسته عمومی رعایت استفاده از تهویه و ماسک توسط افراد به جد باید انجام شود.

کامبیز مهدی زاده با بیان اینکه علت ورود کرونای انگلیسی به استان مسافرت است گفت: تاکنون حدود 3 هزار نفر پرسنل علوم پزشکی یعنی حدود 80 درصد به کرونا مبتلا شده اند.

همچنین معاون غذا و داروی دانشگاه علوم پزشکی بیرجند هم از فعالیت و خدمات رسانی 10 باب داروخانه شبانه روزی در ایام تعطیلات نوروز 1400 خبر داد.

غلامرضا آهنی گفت: در شهرستان‌هایی که داروخانه شبانه روزی نداریم به گونه ای برنامه ریزی شده است که از ظرفیت سایر داروخانه ها استفاده شود.

آماده باش158 اکیپ وگشت راهداری در جاده های خراسان جنوبی

مدیرکل راهداری و حمل ونقل جاده ای خراسان جنوبی هم به آماده باش نوروزی این سازمان اشاره کرد و گفت: 172 راهدار در قالب 58 اکیپ و گشت راهداری با 212 دستگاه ماشین‌آلات راهداری در تمامی محور‌های اصلی، فرعی و روستایی خدمات رسانی می کنند.

اسدالله جلال زاده در گفت وگو با خبرنگار تسنیم در بیرجند با بیان اینکه طرح نوروزی امسال از 25 اسفند سال گذشته آغاز شده و تا 17 فروردین امسال ادامه دارد گفت: از ابتدای این طرح تا 29 اسفند با توجه به نبود محدودیت ها، بیش از 840 هزار تردد به وسیله 80 تردد شمار فعال در محور‌های اصلی و شریانی استان به ثبت رسیده است.

وی با بیان اینکه 25 درصد از این رقم را تردد ناوگان باری و حمل و نقل کالا به خود اختصاص داده تصریح کرد: مجموع تردد ورودی و خروجی استان در این زمان بیش از 171 هزار بوده است.

مدیرکل راهداری و حمل ونقل جاده ای خراسان جنوبی تاکید کرد: با توجه به شیوع کرونا همزمان با تعطیلات نوروزی، هموطنان از سفر‌های غیر ضروری به طور جدی خودداری کنند.

وی افزود: اکیپ‌های راهداری به صورت مستمر در کنار سایر نیرو‌های امدادی در راستای طرح فاصله گذاری اجتماعی مشغول به خدمت رسانی در 24 ایستگاه تعیین شده در ورودی و خروجی شهر‌ها و استان خراسان جنوبی فعالیت دارند.

جلال زاده گفت: در راستای مقابله با شیوع ویروس کرونا همه مجتمع‌های خدماتی رفاهی در محور‌های مواصلاتی استان براساس دستورالعمل های دانشگاه علوم پزشکی ضدعفونی و گندزدایی و نظارت مستمر از طریق کمیته ویژه نظارت بر مجتمع‌های خدماتی – رفاهی انجام می‌شود.

انتهای پیام/250/ش",9 شهر استان خراسان جنوبی در وضعیت زرد کرونایی قرار دارند- اخبار خراسان جنوبی - اخبار استانها تسنیم
18,https://www.tasnimnews.com/fa/news/1400/01/01/2473555/%D8%AF%D9%88%D9%85%DB%8C%D9%86-%D8%AD%D9%85%D9%84%D9%87-%D8%A8%D9%87-%DA%A9%D8%A7%D8%B1%D9%88%D8%A7%D9%86-%D9%84%D8%AC%D8%B3%D8%AA%DB%8C%DA%A9-%D8%A7%D8%B1%D8%AA%D8%B4-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AC%D9%86%D9%88%D8%A8-%D8%A8%D8%BA%D8%AF%D8%A7%D8%AF,"به گزارش گروه بین الملل خبرگزاری تسنیم به نقل از المیادین، منابع عراقی شامگاه امروز از حمله‌ای جدید به کاروان لجستیک ائتلاف آمریکایی در جنوب بغداد خبر دادند.

بنابراین گزارش، این دومین حمله امروز به نظامیان اشغالگر آمریکایی در جنوب بغداد بوده است.

این حمله تاکنون تلفات جانی در پی نداشته است.

انتهای پیام/",دومین حمله به کاروان لجستیک ارتش آمریکا در جنوب بغداد- اخبار آسیای غربی - اخبار بین الملل تسنیم
19,https://www.tasnimnews.com/fa/news/1400/01/01/2473551/%D8%AA%D8%B5%D8%A7%D8%AF%D9%81-%D9%85%D9%87%DB%8C%D8%A8-%D8%AF%D8%B1-%D9%82%D8%B2%D9%88%DB%8C%D9%86-3-%DA%A9%D8%B4%D8%AA%D9%87-%D8%A8%D8%B1-%D8%AC%D8%A7%DB%8C-%DA%AF%D8%B0%D8%A7%D8%B4%D8%AA,"سهیل سلطانی در گفت‌وگو با خبرنگار تسنیم در قزوین از وقوع اولین تصادف منجر به فوتی در سال 1400 در استان قزونی خبر داد و اظهار داشت: تصادف شدید 2 خودروی سواری در محور روستای کورانه به رشتقون قزوین منجر به کشته شدن 3 نفر از هم‌استانی‌ها در نخستین روز سال 1400 شد.

وی اضافه کرد: با وجود اعزام 3 آمبولانس از 3 پایگاه به محل حادثه و علی‌رغم انجام عملیات احیا 3 فرد گفته‌شده به دلیل شدت جراحات وارده جان خود را از دست دادند. همچنین این تصادف هیچ مجروح نداشت و پیکر 3 فرد متوفی به کادر نیروی انتظامی که در محل حادثه حاضر شده بودند، تحویل داده شده است.

سلطانی ادامه داد: محور کورانه به رشتقون در قزوین جزو محورهای حادثه‌ساز و خطرناک است که به دلیل استاندارد نبودن پیچ‌های این مسیر هر از چند گاهی حوادث رانندگی مرگباری در آن رخ می‌دهد.

انتهای پیام/ش",تصادف مهیب در قزوین 3 کشته بر جای گذاشت- اخبار قزوین - اخبار استانها تسنیم
20,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
21,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
22,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
23,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
24,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
25,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
26,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
27,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
28,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
29,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
30,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
31,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
32,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
33,https://www.tasnimnews.com/fa/news/1400/01/01/2473554/%D8%A2%D8%B3%D9%88%D8%B4%DB%8C%D8%AA%D8%AF-%D9%BE%D8%B1%D8%B3-%D9%85%D8%AF%D8%B9%DB%8C-%D8%AA%D9%84%D8%A7%D8%B4-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%DB%8C-%D9%86%D9%81%D9%88%D8%B0-%D8%A8%D9%87-%DB%8C%DA%A9-%D9%BE%D8%A7%DB%8C%DA%AF%D8%A7%D9%87-%D9%86%D8%B8%D8%A7%D9%85%DB%8C-%D8%AF%D8%B1-%D8%B9%D9%85%D9%82-%D8%AE%D8%A7%DA%A9-%D8%A2%D9%85%D8%B1%DB%8C%DA%A9%D8%A7-%D8%B4%D8%AF,"به گزارش گروه بین‌الملل خبرگزاری تسنیم، خبرگزاری آمریکایی آسوشیتد پرس روز یکشنبه در گزارشی به نقل از دو مقام ارشد اطلاعاتی مدعی شد که ایران در ماه ژانویه سال جاری میلادی (دی‌ماه 1399) قصد داشته است که به پایگاه نظامی فورت‌مک‌نِیر در شهر واشنگتن‌ دی‌سی پایتخت آمریکا نفوذ کند.

این مقامات ارشد اطلاعاتی که به آسوشیتد پرس گفته‌اند که مجاز به افشای این اطلاعات حساس نیستند و به همین دلیل نمی‌خواهند نامشان فاش شود، مدعی شده‌اند که ایران قصد داشته به پایگاه فورت مک‌نیز که محل اقامت رسمی ژنرال جوزف مارتین معاون ستاد مشترک ارتش آمریکا و چندین ژنرال دیگر است نفوذ کرده و این پایگاه را زیر نظر بگیرد.

آنها همچنین ادعا کرده‌اند که بر اساس اطلاعات به دست‌ آمده، جان شخص ژنرال جوزف مارتین نیز در خطر بوده است.

به گفته این دو مقام اطلاعاتی، ارتش آمریکا پس از افشای طرح مذکور در صدد تقویت امنیت پایگاه فورت مک‌نیر برآمده است.

ارتش آمریکا در تلاش است که که حریم پایگاه نظامی فورت مک‌نیر را از 250 فوت (حدود 76 متر) به 500 فوت (بیش از 150 متر) افزایش دهد، اما مقامات شهر واشنگتن می‌گویند که این اقدام باعث خواهد شد که دسترسی عمومی به کانال آبی واشنگتن که در نزدیکی این پایگاه نظامی قرار دارد، محدود شود.

انتهای پیام/.",آسوشیتد پرس مدعی تلاش ایران برای نفوذ به یک پایگاه نظامی در عمق خاک آمریکا شد- اخبار آمریکا - اخبار بین الملل تسنیم
34,https://www.tasnimnews.com/fa/news/1400/01/01/2473552/%D8%B3%D8%B1%D8%AF%D8%A7%D8%B1-%D8%A7%D8%B4%D8%AA%D8%B1%DB%8C-%D9%86%DB%8C%D8%B1%D9%88%D9%87%D8%A7%DB%8C-%D9%86%D8%A7%D8%AC%D8%A7-%D8%AF%D8%B1-%D9%87%D8%B1-%D8%B4%D8%B1%D8%A7%DB%8C%D8%B7%DB%8C-%D8%AE%D9%88%D8%AF-%D8%B1%D8%A7-%D8%B3%D9%BE%D8%B1-%D9%85%D8%B1%D8%AF%D9%85-%D9%85%DB%8C-%DA%A9%D9%86%D9%86%D8%AF-%D8%A8%D8%B1%D8%A7%DB%8C-%D9%86%DB%8C%D8%B1%D9%88%DB%8C-%D8%A7%D9%86%D8%AA%D8%B8%D8%A7%D9%85%DB%8C-%D8%B1%D9%88%D8%B2-%D8%AA%D8%B9%D8%B7%DB%8C%D9%84-%D9%88-%D8%BA%DB%8C%D8%B1%D8%AA%D8%B9%D8%B7%DB%8C%D9%84-%D9%85%D8%B9%D9%86%D8%A7-%D9%86%D8%AF%D8%A7%D8%B1%D8%AF-%D8%AF%D8%B1%D8%B3-%D8%B9%D8%A8%D8%B1%D8%AA-%D8%A8%D9%87-%D9%85%D8%AC%D8%B1%D9%85%D8%A7%D9%86-%D8%AE%D9%88%D8%A7%D9%87%DB%8C%D9%85-%D8%AF%D8%A7%D8%AF,"به گزارش خبرگزاری تسنیم از اصفهان ، به نقل از پایگاه خبری پلیس، سردار حسین اشتری در حاشیه مراسم تشییع پیکر شهید مدافع امنیت، سرگرد"" اسماعیل اله وردی"" اظهار داشت: شهادت همکار عزیز و بزرگوار را خدمت مقام معظم رهبری، مردم شریف و شهیدپرور شهر اصفهان و همکاران خود در استان و خانواده این شهید تبریک و تسلیت عرض می‌کنم.

وی در تشریح نحوه شهادت مامور فداکار پلیس اصفهان گفت: دو روز پیش یکی از افسران پلیس در حال بدرقه یک سارق سابقه‌دار به زندان با خودرو به پمپ بنزین می‌رود و در مصاف با فرد سارق که به دنبال آتش‌زدن پمپ بنزین و آسیب‌رساندن به مردم و خودروهای آنان بوده تا بتواند از این طریق راه فراری پیدا کند خودش دچار سوختگی شدید شده و با دستگیری متهم و مهار آتش از بروز فاجعه‌ای که می‌توانست در آستانه سال جدید خانواده‌های زیادی را داغدار کند، جلوگیری کرده و خود به درجه رفیع شهادت نائل می‌شود.

فرمانده نیروی انتظامی با بیان اینکه نیروهای ناجا خود را در هر شرایطی سپر مردم می‌کنند، افزود: برای ماموران نیروی انتظامی روز تعطیل و غیرتعطیل معنا ندارد و در تمام شبانه‌روز در خدمت مردم هستند و برای ارتقای امنیت و آرامش و آسایش مردم تلاش می‌کنند.

وی ضمن قدردانی از تلاش مجاهدانه کارکنان پلیس و خدا قوت به همه آنان بیان کرد: افتخار همه نیروهای سپاه، ارتش ،نیروی انتظامی و بسیج این است که همه آنان خدمتگزار مردم هستند و برای ارتقای امنیت آنان جان خود را نثار می‌کنند.

سردار اشتری تصریح کرد: کسانی که در جامعه نا امنی ایجاد می‌کنند، دست به شرارت می‌زنند و به حقوق و اموال مردم تعدی می‌کنند باید هزینه اعمال و رفتار مجرمانه خود را بپردازند و از دستگاه قضائی درخواست می‌کنم که این سارق سابقه‌دار را به اشد مجازات برسانند تا تمام کسانی که به حق و حقوق خود قانع نیستند و اینگونه امنیت مردم را به خطر می اندازند درس عبرت بگیرند.

وی با قدردانی از حمایت‌ها و پشتیبانی همه جانبه مردم از مدافعان امنیت خاطرنشان کرد: مردم ما باید به خاطر اینکه چنین فرزندانی در نیروی انتظامی دارند که جان خود را برای امنیت آنان نثار می‌کنند شاکر باشند.

انتهای پیام/163",سردار اشتری: نیروهای ناجا در هر شرایطی خود را سپر مردم می‌کنند / برای نیروی انتظامی روز تعطیل و غیرتعطیل معنا ندارد / درس عبرت به مجرمان خواهیم داد- اخبار اصفهان - اخبار استانها تسنیم
35,https://www.tasnimnews.com/fa/news/1400/01/01/2473550/%D9%BE%DB%8C%D8%B1%D8%A7%D9%87%D9%86-%D9%88%DB%8C%DA%98%D9%87-%DB%8C%D9%88%D9%88%D9%86%D8%AA%D9%88%D8%B3-%D8%A8%D8%B1%D8%A7%DB%8C-%D8%B1%DA%A9%D9%88%D8%B1%D8%AF-%D8%B1%D9%88%D9%86%D8%A7%D9%84%D8%AF%D9%88,"به گزارش خبرگزاری تسنیم، کریستیانو رونالدو هفته گذشته پس از اینکه 3 بار دروازه کالیاری را گشود، تعداد گل‌های زده خود را در بازی‌های رسمی به عدد 770 رساند و حالا بهترین گلزن تاریخ فوتبال جهان در مسابقات رسمی به شمار می‌رود.

به همین خاطر و پیش از دیدار امروز (یکشنبه) بانوی پیر مقابل بنونتو، رئیس باشگاه یوونتوس با اهدای پیراهن شماره 770 که بالای آن کلمه G.O.A.T (به معنی بهترینِ تمام ادوار) نوشته بود، از ستاره پرتغالی تیمش تقدیر کرد.

انتهای پیام/",پیراهن ویژه یوونتوس برای رکورد رونالدو- اخبار فوتبال جهان - اخبار ورزشی تسنیم
36,https://www.tasnimnews.com/fa/news/1400/01/01/2473548/%D8%AC%D8%A7%D9%85-%D8%AD%D8%B0%D9%81%DB%8C-%D8%A7%D9%86%DA%AF%D9%84%DB%8C%D8%B3-%DA%86%D9%84%D8%B3%DB%8C-%D8%A8%D9%87-%D9%86%DB%8C%D9%85%D9%87-%D9%86%D9%87%D8%A7%DB%8C%DB%8C-%D8%B5%D8%B9%D9%88%D8%AF-%DA%A9%D8%B1%D8%AF,"به گزارش خبرگزاری تسنیم، چلسی امروز (یکشنبه) در سومین دیدار از مرحله یک‌چهارم نهایی جام حذفی انگلیس، در ورزشگاه استمفورد بریج لندن مقابل شفیلد یونایتد صف‌آرایی کرد و با نتیجه 2 بر صفر پیروز شد.

اولیور نوروود هافبک تیم شفیلد در دقیقه 24 مسابقه، دروازه تیم خودی را به اشتباه گشود و حکیم زیاش در دقیقه 2+90، گل دوم چلسی را به ثمر رساند تا شاگردان توماس توخل پس از ساوتهمپتون و منچسترسیتی، سومین تیم مرحله نیمه‌نهایی جام حذفی انگلیس باشند.

در تنها دیدار باقیمانده دور یک‌چهارم پایانی، منچستریونایتد از ساعت 20:30 امشب میهمان لسترسیتی خواهد بود.

انتهای پیام/",چلسی به نیمه‌نهایی صعود کرد- اخبار فوتبال جهان - اخبار ورزشی تسنیم
37,https://www.tasnimnews.com/fa/news/1400/01/01/2473549/%D8%A7%D8%B3%D8%AA%D9%82%D9%84%D8%A7%D9%84-%D8%B3%D9%87-%D8%B4%D9%86%D8%A8%D9%87-%D8%A8%D9%87-%D8%A7%D8%B1%D8%AF%D9%88-%D9%85%DB%8C-%D8%B1%D9%88%D8%AF,"به گزارش خبرگزاری تسنیم و به نقل از باشگاه استقلال، تمرینات تیم فوتبال استقلال از فردا (دوشنبه) جهت حضوری قدرتمندانه در رقابت‌های داخلی و آسیایی آغاز می‌شود.

همچنین آبی‌پوشان از روز سه‌شنبه جهت برگزاری اردویی چهار روزه راهی هتل می‌شوند. گفتنی است که حضور اهالی محترم رسانه و هواداران عزیز به دلیل رعایت پروتکل‌های بهداشتی در محل تمرین و اردوی تیم استقلال میسر نیست.

انتهای پیام/",استقلال سه‌شنبه به اردو می‌رود- اخبار فوتبال ایران - اخبار ورزشی تسنیم
38,https://www.tasnimnews.com/fa/news/1400/01/01/2473547/%D9%81%D8%B1%D9%85%D8%A7%D9%86%D8%AF%D9%87-%D8%A7%D9%86%D8%AA%D8%B8%D8%A7%D9%85%DB%8C-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%D8%B3%D8%A7%D8%B1%D9%82%D8%A7%D9%86-%D9%88-%D9%82%D8%A7%DA%86%D8%A7%D9%82%DA%86%DB%8C%D8%A7%D9%86-%D9%85%D9%88%D8%A7%D8%AF-%D9%85%D8%AE%D8%AF%D8%B1-%D8%B1%D8%A7-%D8%A8%D8%A7-%D8%AC%D8%AF%DB%8C%D9%91%D8%AA-%D9%88-%D9%82%D8%A7%D8%B7%D8%B9%DB%8C%D9%91%D8%AA-%D8%AA%D9%85%D8%A7%D9%85-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85,"به گزارش خبرگزاری تسنیم از اراک، سردار حسن مفخمی شهرستانی عصر امروز در قرارگاه نوروزی امام رضا(ع) فرماندهی انتظامی استان مرکزی با اشاره به اقدامات پلیس در ایام نوروز اظهار داشت: اقدامات و تلاش کارکنان مجموعه فرماندهی انتظامی استان در اجرای امنیت برای مسافران نوروزی بسیار موثر و مناسب بوده که البته در چندسال گذشته، شاهد تغییری در نگرش به ناجا در بدنه ساختاری نیروهای مسلح به وجود آمد که نتیجه آن جدیت و تلاش مستمر و هدفمند ماموران پلیس در اجرای ماموریت های پلیس بوده است.

وی افزود: نهادینه شدن ارزش‌های فرهنگ دینی، نظم و قانون در جامعه، اصلی غیرقابل انکار در رفع موانع مختلف و حمایت‌های هدفمند از تولیدات ملی است که بی تردید مهمترین دستاورد آن، ایجاد ظرفیت‌های مختلف اشتغال فراگیر در گستره ایران زمین خواهد بود؛ به گونه ای که می‌توان به تدریج بازتاب این رویکرد بهینه را در آینه عمل و در تمامی عرصه‌ها و فعالیت‌های استان مرکزی نیز به عنوان یکی از قطب‌های عمده صنعتی کشور به خوبی دید.

فرمانده انتظامی استان مرکزی خاطرنشان کرد: برقراری نظم و امنیت، همواره از جمله وظایف ذاتی پلیس است و این امر در صورتی محقق می‌شود که پلیس به عنوان برقرار کننده نظم و امنیت، همواره خود از یک نظم و انضباط معنوی و ظاهری برخوردار باشد.

مفخمی شهرستانی ادامه داد: رعایت حقوق شهروندی را راهبرد محوری پلیس در ایجاد امنیت مطلوب مسافران نوروزی است که رفتار توام با ادب و احترام وصحیح با مردم، همواره نقش مهمی در جلب رضایت از عملکرد کارکنان نیروی انتظامی دارد و به همین دلیل ماموران پلیس باید به شکلی با اقشار مختلف مردم رفتار کنند، که خود انتظار دارند به عنوان یک شهروند، دیگر افراد جامعه نیز به همان شکل با آنان رفتار کنند.

مدیریت کارآمد ترافیک در سطح جاده‌های استان مرکزی

فرمانده انتظامی استان مرکزی با اشاره به برنامه‌های پلیس در سال 1400 گفت: برخورد پیشگیرانه از سرقت ها، مواد مخدر و کاهش تصادفات همواره باید سرلوحه اقدامات انتظامی قرار گرفته و با جدیّت و قاطعیّت تمام دنبال شود، زیرا ارائه خدمات مطلوب به شهروندان ، مشارکت حداکثری آنان با پلیس را در ماموریت های گوناگون به ارمغان خواهد آورد.

مفخمی شهرستانی افزود: نخستین و مهم‌ترین این راهبردها برقراری امنیت و سلامت در سطح جامعه، برای ایجاد نشاط درونی در نهاد مردم است؛ به گونه ای که هموطنان ما هیچ دغدغه‌ای از این نظر نداشته و با آرامش فکری و روانی لازم بتوانند در جامعه خود زندگی کرده و با تلاش و کوشش فراوان بتوانند، قله های سعادت ، پیشرفت و موفقیت را یکی پس از دیگری فتح کنند.

وی اضافه کرد: مدیریت کارآمد ترافیک در سطح جاده‌ها، از دومین راهبردهای اساسی پلیس در ایام نوروزی است زیرا تحقق این مهم، نقش محوری و بسیار اساسی در کاهش سوانح مختلف راهنمایی و رانندگی دارد.

پیشگیری از وقوع انواع جرایم، مهمترین وظیفه و هدف پلیس در ماموریت های نوروزی است

فرمانده انتظامی استان مرکزی با اشاره به این که استفاده هدفمند از اعتماد مردمی، مهم‌ترین سرمایه اجتماعی نیروی انتظامی درانجام موفقیت آمیز طرح نوروزی است، گفت:‌ افزایش سرمایه اجتماعی، اعتماد روز افزون مردم و همکاری مؤثر دیگر سازمان‌های محوری نیز از موارد هموارکننده ماموریت های نیروی انتظامی است زیرا همکاری مستمر مردم با پلیس، گواهی صادق بر اعتماد روز افزون آنان با نیروی انتظامی بوده که نقش آن برهمگان، در انجام موفقیت آمیز مآموریتهای مختلف پلیسی و حل آسیب های مختلف اجتماعی درسطح جامعه آشکار است.

وی تصریح کرد: پیشگیری از وقوع انواع جرایم، به ویژه سرقت در سطح جامعه، مهمترین وظیفه و هدف پلیس در طول ماموریت های نوروزی است که امیدواریم درسال جدید نیز بتوانیم همچون گذشته با برنامه ریزی لازم و مدون، امنیت مطلوب و شایسته شان مردم مرکزی و نیز مسافران نوروزی را تامین و به تکالیف سازمانی خود، به خوبی عمل کنیم.

انتهای پیام/711/ش",فرمانده انتظامی استان مرکزی: برخورد با سارقان و قاچاقچیان مواد مخدر را با جدیّت و قاطعیّت تمام دنبال می‌کنیم- اخبار مرکزی - اخبار استانها تسنیم
39,https://www.tasnimnews.com/fa/news/1400/01/01/2473546/%D9%84%D8%A7%D9%84%DB%8C%DA%AF%D8%A7-%D8%AA%D9%82%D8%A7%D8%A8%D9%84-%D9%BE%D8%A7%DB%8C%DB%8C%D9%86-%D9%86%D8%B4%DB%8C%D9%86%D8%A7%D9%86-%D8%A8%D8%B1%D9%86%D8%AF%D9%87-%D9%86%D8%AF%D8%A7%D8%B4%D8%AA,"به گزارش خبرگزاری تسنیم، هفته بیست‌وهشتم مسابقات فوتبال لالیگای اسپانیا، امروز (یکشنبه) با دیدار تیم‌های ختافه و الچه پیگیری شد که این مسابقه با تساوی یک-یک به پایان رسید.

اِنِس اونای در دقیقه 60 برای ختافه و پره میا در دقیقه 20 برای الچه گلزنی کردند. ختافه در دقیقه 84 فرصت گلزنی از روی نقطه پنالتی را داشت که این پنالتی توسط آنخل رودریگس از دست رفت.

با این تساوی، ختافه 29 امتیازی شد و به رتبه چهاردهم جدول لالیگا رسید. الچه هم با 25 امتیاز در جایگاه هفدهم جدول مسابقات ماندنی شد.

در مهم‌ترین بازی‌های امشب این رقابت‌ها، اتلتیکو مادرید از ساعت 21 میزبان آلاوس خواهد بود و بارسلونا از ساعت 23:30 مقابل رئال سوسیه‌داد صف‌آرایی خواهد کرد.

انتهای پیام/",تقابل پایین‌نشینان برنده نداشت- اخبار فوتبال جهان - اخبار ورزشی تسنیم
40,https://www.tasnimnews.com/fa/news/1400/01/01/2473545/%D8%A8%D8%A7%D9%86%D8%AF-%D9%85%D8%AC%D8%B1%D9%85%D8%A7%D9%86-%D8%A7%D8%B3%DA%A9%DB%8C%D9%85%D8%B1%DB%8C-%DA%A9%D8%B4%D9%88%D8%B1-%D8%AF%D8%B1-%DA%A9%D8%B1%D8%AC-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%AF%D9%86%D8%AF,,باند مجرمان اسکیمری کشور در کرج بازداشت شدند- اخبار البرز - اخبار استانها تسنیم
41,https://www.tasnimnews.com/fa/news/1400/01/01/2473544/%D8%B5%D8%A7%D8%AF%D8%B1%D8%A7%D8%AA-%D8%BA%DB%8C%D8%B1-%D9%86%D9%81%D8%AA%DB%8C-%D8%AA%D9%88%D9%84%DB%8C%D8%AF-%D9%BE%D8%B4%D8%AA%DB%8C%D8%A8%D8%A7%D9%86%DB%8C-%D9%88-%D9%85%D8%A7%D9%86%D8%B9-%D8%B2%D8%AF%D8%A7%DB%8C%DB%8C,"خبرگزاری تسنیم- سال گذشته اقتصاد کشور به واسطه تحریم های ظالمانه و چه بسا پیچیده و چندلایه، بستن مجاری حساس اقتصادی با تکیه بر درآمد های نفتی، پتروشیمی و فولادی و نوسانات قیمت ارز روزهای نفس گیری را طی کرد، رهبر معظم انقلاب با نامگذاری سال 1399 با نام جهش تولید نشان دادند که خاکریز دفاعی نظام اسلامی در مقابل تحریم های هوشمند و چند لایه، تمرکز و تکیه بر توان داخلی با محوریت تولید است.

با این وصف ایشان با نشان دادن کلیت راه، تکیه بر توان داخلی با رمز (باید قوی شویم) را در دستور کار مسئولین و کارگزاران نظام قرار دادند..

بخش عمده تولید در برهه تمرکز تحریم ها بر محصولات نفتی و پتروشیمی، صادرات کالاهای غیر نفتی است.

با این وصف و با نامگذاری سال 1400 با نام تولید ، پشتیبانی ها و مانع زدایی ها برای شتاب بخشیدن به صادرات باید به ماهیت ساختار موجود و سپس ایجاد تحول ساختاری در حوزه تولید با التزام به صادرات توجه کرد.

با توجه به شعار سال مبنی بر تولید، پشتیبانی و مانع زدایی مسئولین اجرایی با مشارکت بخش خصوصی ائم از تولید کنندگان و صادرکنندگان می توانند اقداماتی را برای تغییر این روند و افزایش صادرات غیرنفتی انجام دهد.

گام اول در تحقق شعار سال توجه ویژه به تولید داخلی با محوریت صادرات و به ویژه صادرات کالاهای غیر نفتی است. در شرایط فعلی که تحریم های خارجی و همچنین انتشار ویروس کرونا موجب کاهش بیشتر تقاضای داخلی اقتصاد شده، می توان از سویی با استفاده از افزایش تولید، کاهش تقاضای کل را تا حدودی تقویت و همچنین کمبود ارز ناشی از کاهش صادرات، را جبران کرد و درنتیجه تا حدود زیادی مشکلات فعلی و نیاز به منابع ارزی را برطرف کرد؛ همچنین از سوی دیگر می توان با فروش ظرفیت مازاد تولید داخل ، زمینه های بهره وری و ارز آوری صنایع داخلی را با محوریت کالای غیر نفتی تقویت نمود .

گام دوم در این مسیر نیز پشتیبانی است. در یک نگاه می توان گفت عرصه تولید، واردات و صادرات در کشور دارای مشکلات و موانع متعددی در عرصه صادرات است که برخی از آنها شامل موانع پیمان سپاری ارزی، نوسانات نرخ ارز،، افزایش هزینه تولید، عدم بازاریابی مناسب و ... است.

تعیین راهبرد مناسب تجاری به منظور پشتیبانی از صادرکنندگان برای کشور و نحوه تعامل با اقتصاد جهانی از گام های مهم سیاستگذاری اقتصادی کشور بوده و وجود چنین راهبرد مناسبی، باعث می شود صادرکنندگان امکان برنامه ریزی برای بازاریابی محصولات خود و افزایش تولید و اشتغال را داشته باشند.

با این وصف یکی دیگر از مهم ترین مشکل تولید و صادرات غیرنفتی کشور این است که با ضعف سیاست های تجاری پشتیبانی کننده در کشور مواجهه هستیم. به عبارت دیگر اگرچه طی سال های اخیر اقدامات متعددی انجام شده است، اما آمار صادرات غیرنفتی کشور متناسب با ظرفیت های بالقوه اقتصادی کشور نبوده و نیست.

گام سوم در تحقق شعار سال نیز مانع زدایی است، برای اینکه بتوان به طور بنیادی و بلندمدت تأثیرگذاری صادرات غیرنفتی را در حوزه تولید مشاهده کرد، باید بعد از رفع موانع ساختاری (اصلاح و تقویت قوانین و مقررات، فرایند ها و سامانه های تجارت خارجی)، بخش هایی از اقتصاد کشور که مزیت دارد را شناسایی و تولیدات با فناوری بالا را در آن بخش ها ساماند هی کرد.

البته لازم به ذکر است در راستای رفع موانع ساختاری صادرات با استفاده از انتقال فناوری بهره گیری از روش های مختلف ازجمله فعال شدن دستگاه دیپلماسی کشور ضروری است تا بتوان با کاهش موانع و چالش های تحریمی، واردات فناوری مورد نیاز برای تولید بیشتر را تسهیل نموده و سطح رقابت پذیری کالاهای داخلی را در حد قابل قبولی در سطح استانداردهای رقابت پذیر بین المللی ارتقا داد.

در آخر می توان بیان کرد برای تحقق شعار سال با محوریت تولید و پشتیبانی و مانع زدایی باید علاوه بر اقدامات جاری و کوتاه مدت که به برخی از آنها اشاره شد، اقدامات ساختاری و نهادی در حوزه تولید با اولویت صادرات نظیر تعیین مزیت های صادراتی کشور و سرمایه گذاری در تولید این کالاها باید در اولویت قرار گیرد.

سید عبداله سجادی-مدیرعامل صندوق ضمانت صادرات ایران

انتهای پیام/",صادرات غیر نفتی، تولید، پشتیبانی و مانع زدایی- اخبار اقتصاد ایران - اخبار اقتصادی تسنیم
42,https://www.tasnimnews.com/fa/news/1400/01/01/2474914/%D9%85%D8%AF%DB%8C%D8%B1%D8%B9%D8%A7%D9%85%D9%84-%D9%85%D8%B3-%D8%A7%D9%85%DB%8C%D8%AF-%D8%A8%D9%87-%D8%A2%DB%8C%D9%86%D8%AF%D9%87-%D8%B1%D9%88%D8%B4%D9%86-%D8%B4%D9%88%D8%B1-%D8%B2%D9%86%D8%AF%DA%AF%DB%8C-%D8%AF%D8%B1-%D8%A2%D8%AF%D9%85%DB%8C-%D9%85%DB%8C-%D8%AF%D9%85%D8%AF,"به گزارش خبرگزاری تسنیم به نقل از مس پرس، دکتر «اردشیر سعدمحمدی»، مدیرعامل شرکت ملی صنایع مس ایران، با صدور پیامی عید نوروز و فرارسیدن بهار سال 1400 خورشیدی را به مردم ایران و همۀ فعالان بخش صنعت مس کشور تبریک گفت.

یا مقلب و القلوب و الابصار

یا مدبر اللیل و النهار

یا محول الحول و الاحوال

حول حالنا الی احسن الحال

نوروز رستاخیز طبیعت، آغاز رویش و تولدی دوباره است، اگرچه در این برآمدن صدای گام‌های بهار؛ جسم و جان بشریت رنجور و ناجوانمردانه، زخم یک پاندمی منحوس را بی‌تابانه به امید پایان تحمل می‌کند؛ مگر نه اینکه «ان مع العسر یسری.»

همین امید به «آینده روشن» و باور به آن، شور زندگی را در آدمی می‌دمد و او را زنده می‌سازد و بشارت می‌دهد که بهار یعنی زمستان را دوامی نیست و حال که نفس این زمستان سخت و سیاه به شماره افتاده، سر تسلیم فرود می‌آوریم به ندای آسمانی که به ما قول آسایش در پی هر سختی داده است.

باری، سال 99 با همه سختی‌ها، قرنطینه‌های بی‌سابقه، تجربه‌های جدید زندگی جمعی، تحریم‌های ظالمانه و همه فراز و فرودش به پایان رسید. نباید در گذشته ماند و از عقربه زمان جا بمانیم. نگاه به آینده با امید به فرداهای بهتر و باشکوه‌تر ما را از هر گزندی مصون می‌دارد چراکه نوروز با پیام رستگاری آمده است.

در سال‌های آغازین قرن جدیدی که پیش روی ماست، شرکت ملی صنایع مس ایران به اوج پختگی می‌رسد و پنجاه‌ساله می‌شود. در آن سال باید تجربه نیم قرنی را جشن و به فال نیک گرفت. پرسش مهم در افق پیش رو این است که استراتژی ما برای پنجاه‌سالگی شرکت مس چیست؟ قرار است در آن سال که خیلی زود فراخواهد رسید چگونه شرکتی باشیم؟ میانسال و کارکشته یا فرتوت و ازکارافتاده؟ همچنان شاخص‌ساز و در اوج یا تأثیرپذیر و متزلزل؟

تعصب و تخصص و درایت همکاران ما می‌طلبد که با پشتوانه دهه‌ها فعالیت تخصصی، همچنان رفیق روزهای سخت شرکت باشیم و دغدغه ما پاسخ به سؤالاتی باشد که در آستانه ورود به پنجاه‌سالگی با آن مواجه خواهیم بود.

شرکت ملی صنایع مس ایران در سال بیم و امید و مملو از فراز و نشیب 99 نه تنها گام‌های استواری برای تحقق اقتصاد مقاومتی برداشت بلکه با رشد تولید 12 درصدی نسبت به سال 1398، 280 هزار تن کاتد را برای نخستین بار در تاریخ صنعت مس تولید کرد تا «جهش تولید» را معنی بخشد. از سوی دیگر، تولید کنسانتره مس کارخانجات تغلیظ شرکت به میزان 1میلیون و 200 هزار تن بیشترین رکورد ثبت‌شده تولید تاریخ شرکت است موفقیت در حوزه اکتشافات حفاری با رشد بیش از 50 درصدی نسبت به سال 98، وضعیت بسیار مطلوب فروش و رشد بیش از 90 درصدی در این حوزه نسبت به سال گذشته و دستاوردهای بی‌سابقه در بومی‌سازی قطعات تنها گوشه‌ای از این توفیقات است.

برآنیم که باید این راهی که آغازشده را با نقشه راه دقیق و هوشمندانه تا سال 1404 چنان پی‌بگیریم که در باشگاه ده شرکت برتر تولید مس جهان حضور یابیم.

به امید دستیابی به موفقیت‌های روزافزون و ضمن تبریک عید فرخنده نوروز باستانی و با بهترین درودها و آرزوها برای همه همکاران نجیب و خانواده‌های ارجمندشان، امیدوارم تندرست و شاد باشید و غم از جسم و جان‌تان دور باد.

انتهای پیام/",مدیرعامل مس: امید به «آینده روشن» شور زندگی در آدمی می‌دمد- اخبار سازمان‌ها و شرکت‌ها - اخبار بازار تسنیم
43,https://www.tasnimnews.com/fa/news/1400/01/01/2473543/%D8%AC%D8%A7%D9%85-%D8%AC%D9%87%D8%A7%D9%86%DB%8C-%D9%BE%D8%A7%D8%B1%D8%A7%D8%AA%DB%8C%D8%B1%D8%A7%D9%86%D8%AF%D8%A7%D8%B2%DB%8C-%D8%AA%D9%88%D8%B3%D9%84%DB%8C-%D8%AE%D9%88%D8%A7%D9%87-%D8%A8%D9%87-%D9%85%D8%AF%D8%A7%D9%84-%D8%A8%D8%B1%D9%86%D8%B2-%D8%B1%D8%B3%DB%8C%D8%AF,"به گزارش خبرگزاری تسنیم و به نقل از روابط عمومی فدراسیون ورزش‌های جانبازان و معلولین؛ در چهارمین روز از رقابت‌های جام‌جهانی 2021 امارات، عبدالرضا توسلی‌خواه نماینده ماده تراپ کشورمان در مرحله فینال امروز یکشنبه یکم فروردین ماه به مصاف حریفان خود رفت، که در پایان با ثبت 17 امتیاز در جایگاه سوم ایستاد و موفق به کسب مدال برنز رقابت‌ها شد.

در این ماده نمایندگان کشور امارات به ترتیب در رده‌های اول و دوم قرار گرفتند.

در ادامه این مسابقات، فردا دوشنبه دوم فروردبن ماه، رقیه شجاعی بانوی ملی پوش کشورمان در ماده تفنگ 10 متر بادی ایستاده (R2) کلاس SH1 با حریفان خود به رقابت می پردازد.

همچنین نمایندگان کشورمان در ماده تپانچه 50 متر خفیف (P4)، روز سه شنبه سوم فروردین ماه به مصاف حریفان خود می روند.

ستاد برگزاری رقابت‌ها با توجه به محدودیت‌های بیماری کرونا و رعایت پروتکل‌های بهداشتی، هر 48 ساعت یکبار از ورزشکاران تست کرونا می‌گیرد و به همین دلیل برنامه نهایی را به صورت روزانه اعلام می‌ شود.

گفتنی است این دوره از مسابقات با شرکت 120 ورزشکار از 24 کشور به میزبانی کشور امارات تا چهارم فروردین ماه ادامه دارد.

انتهای پیام/",توسلی خواه به مدال برنز رسید- اخبار رشته های ورزشی - اخبار ورزشی تسنیم
44,https://www.tasnimnews.com/fa/news/1400/01/01/2473540/%D8%AF%D9%84%DB%8C%D8%AC%D8%A7%D9%86-%D9%86%D8%A7%D8%B1%D9%86%D8%AC%DB%8C-%D8%B4%D8%AF-%D8%A7%D8%B9%D9%85%D8%A7%D9%84-%D9%85%D8%AD%D8%AF%D9%88%D8%AF%DB%8C%D8%AA-%D9%87%D8%A7%DB%8C-%D8%AC%D8%AF%DB%8C%D8%AF-%DA%A9%D8%B1%D9%88%D9%86%D8%A7%DB%8C%DB%8C-%D8%AC%D8%B2%D8%A6%DB%8C%D8%A7%D8%AA,"به گزارش خبرگزاری تسنیم از دلیجان ، پس از شهر خمین که پیش از این در وضعیت نارنجی قرار داشت شهرستان دلیجان نیز که در پیک‌های قبلی وضعیت خوبی نداشت، به رنگ نارنجی تغییر وضعیت داده است.

پس از اعلام وضعیت جدید دلیجان و تبدیل رنگ از زرد به نارنجی، جلسه اضطراری ستاد مقابله با کرونا شهرستان دلیجان امروز برگزار شد که براساس این مصوبات فعالیت مشاغل گروه 3 و 4 ممنوع شد و 72 ساعت برای خروج خودروهای غیر بومی از شهرستان در نظر گرفته شده که پس از این مهلت برای هر روز تردد مبلغ 5 میلیون ریال جریمه ثبت می‌شود، همچنین خروج خودروهای بومی از شهرستان و ورود خودروهای غیربومی به دلیجان ممنوع خواهد بود که در صورت تخلف برای متخلفان جریمه 5 میلیون ریالی لحاظ می‌گردد.

براساس ستاد مقابله با کرونای دلیجان و به منظور پیشگیری از شیوع پیک کرونا در شهرستان، تمامی پارک‌ها و بوستان‌های شهر تعطیل و برگزاری هرگونه مراسم جشن و پذیرایی در تالارهای پذیرایی ممنوع است.

همچنین براساس تصمیم این ستاد تردد شبانه از ساعت 21 تا 3 بامداد ممنوع و درصورت تخلف خاطیان با جریمه 2 میلیون ریالی روبرو خواهند بود از سوی دیگر تردد در روستاهای دلیجان هم ممنوع گردیده که در صورت هرنوع تخلفی 5 میلیون جریمه در انتظار متخلفان است.

اعمال محدودیت‌های جدید در شهرستان دلیجان

""براتی‌زاده"" فرماندار دلیجان درحاشیه نشست این ستاد با اشاره به محدودیت‌های در نظر گرفته شده در این شهرستان گفت: شهرستان دلیجان دارای چهار مبادی ورودی است که از امروز فقط یک مسیر جهت ورود و خروج باز خواهد بود.

وی افزود: شهرستان دلیجان شاهد ورود حجم بسیاری از مسافران ورودی در روزهای اخیر بوده که می‌طلبد با تدابیر خاص مانع از بروز پیک چهارم بیماری کرونا پس از نوروز در این شهرستان در استان مرکزی باشیم.

براتی‌زاده عنوان کرد: یکی از مشکلات در دلیجان عدم رعایت دستورالعمل‌های بهداشتی از سوی اتباع خارجی بوده که البته از امروز تدابیر خاصی اتخاذ شده به گونه‌ای که خودروی اتباع خارجی در صورت تردد برای مدت دو ماه توقیف می‌گردد.

انتهای پیام/ش",دلیجان نارنجی شد/ اعمال محدودیت‌های جدید کرونایی+جزئیات- اخبار مرکزی - اخبار استانها تسنیم
45,https://www.tasnimnews.com/fa/news/1400/01/01/2473539/%DA%98%D9%88%D9%BE%DB%8C%D9%84%D8%B1-%D9%84%DB%8C%DA%AF-%D8%A8%D9%84%DA%98%DB%8C%DA%A9-%D9%BE%DB%8C%D8%B1%D9%88%D8%B2%DB%8C-%DB%8C%D8%A7%D8%B1%D8%A7%D9%86-%D8%A8%DB%8C%D8%B1%D8%A7%D9%86%D9%88%D9%86%D8%AF-%D8%AF%D8%B1-%D8%AE%D8%A7%D9%86%D9%87-%D8%B5%D8%AF%D8%B1%D9%86%D8%B4%DB%8C%D9%86,"به گزارش خبرگزاری تسنیم، در چارچوب هفته سی‌ویکم ژوپیلر لیگ بلژیک امروز (یکشنبه) تیم آنتورپ با نتیجه 2 بر صفر کلوب بروژ صدرنشین را شکست داد. لامکل (9) و رفائلوف (43 -پنالتی) 2 گل آنتورپ را به ثمر رساندند.

علیرضا بیرانوند، دروازه‌بان آنتورپ در این بازی نیمکت‌نشین بود.

در جدول رده‌بندی ژوپیلر لیگ بلژیک تیم آنتورپ با 54 امتیاز پس از کلوب بروژ 70 امتیازی دوم است.

انتهای پیام/",پیروزی یاران بیرانوند در خانه صدرنشین- اخبار فوتبال ایران - اخبار ورزشی تسنیم
46,https://www.tasnimnews.com/fa/news/1400/01/01/2473538/%D8%A8%D9%88%D9%86%D8%AF%D8%B3-%D9%84%DB%8C%DA%AF%D8%A7-%D9%85%D8%A7%DB%8C%D9%86%D8%AA%D8%B3-%D9%85%D9%88%D9%82%D8%AA%D8%A7%D9%8B-%D8%A7%D8%B2-%D9%85%D9%86%D8%B7%D9%82%D9%87-%D8%B3%D9%82%D9%88%D8%B7-%D9%81%D8%A7%D8%B5%D9%84%D9%87-%DA%AF%D8%B1%D9%81%D8%AA,"به گزارش خبرگزاری تسنیم، هوفنهایم امروز (یکشنبه) در هفته بیست‌وششم بوندس‌لیگای آلمان، میزبان ماینتس بود و با نتیجه 2 بر یک شکست خورد.

روبرت گلاتزل در ثانیه 27، گل اول این مسابقه را برای ماینتس به ثمر رساند. در ادامه هوفنهایم توسط ایهلاس ببو در دقیقه 39 به گل تساوی رسید، اما دومینیک کوهر در دقیقه 41 دروازه هوفنهایم را گشود.

این پیروزی باعث شد ماینتس با 24 امتیاز، به جایگاه چهاردهم جدول بوندس‌لیگا صعود کند و موقتاً از منطقه سقوط دور شود. هوفنهایم هم با 30 امتیاز در جایگاه یازدهم جدول ماندنی شد.

در بازی‌های باقیمانده هفته بیست‌وششم بوندس‌لیگا، هرتابرلین از ساعت 18 امروز به مصاف بایر لورکوزن می‌رود و فرایبورگ از ساعت 20:30، میزبان آگزبورگ خواهد بود.

انتهای پیام/",ماینتس موقتاً از منطقه سقوط فاصله گرفت- اخبار فوتبال جهان - اخبار ورزشی تسنیم
47,https://www.tasnimnews.com/fa/news/1400/01/01/2473523/%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D8%A8%D9%87-55-%D8%AD%D8%A7%D8%AF%D8%AB%D9%87-%D8%AF%DB%8C%D8%AF%D9%87-%D8%AF%D8%B1-%D8%B7%D8%B1%D8%AD-%D8%A7%D9%85%D8%AF%D8%A7%D8%AF-%D9%88-%D9%86%D8%AC%D8%A7%D8%AA-%D9%86%D9%88%D8%B1%D9%88%D8%B2%DB%8C-%D8%AF%D8%B1-%DA%AF%D9%84%D8%B3%D8%AA%D8%A7%D9%86-%D9%81%D8%B9%D8%A7%D9%84%DB%8C%D8%AA-16-%D9%BE%D8%A7%DB%8C%DA%AF%D8%A7%D9%87-%D9%87%D9%84%D8%A7%D9%84-%D8%A7%D8%AD%D9%85%D8%B1-%D8%AF%D8%B1-%D9%86%D9%88%D8%B1%D9%88%D8%B2-1400,"فرهاد میقانی در گفت‌وگو با خبرنگار تسنیم در گرگان با اشاره به اجرای طرح امداد و نجات نوروزی در استان اظهارداشت: از 25 اسفند 99 تا یکم فروردین 1400، امدادگران و نجاتگران استان در پوشش 25 تیم به 24 حادثه شامل 18 مورد جاده ای، یک مورد برف و کولاک، یک مورد دریایی ساحلی، 3 مورد شهری و یک مورد حادثه کوهستان امدادرسانی کردند.

وی افزود: از ابتدای اجرای طرح امداد و نجات نوروزی 1400 تاکنون 55 نفر دچار حادثه شدند و از این تعداد 38 مصدوم و 19 نفر توسط نیروهای هلال احمر به مراکز درمانی استان منتقل شدند.

مدیرعامل جمعیت هلال‌احمر استان گلستان اظهار کرد: در این حوادث 25 مورد از آمبولانس و خودروهای امدادی استان استفاده شده است.

مدیرعامل جمعیت هلال احمر استان بیان داشت: این طرح با به کارگیری ظرفیت حدود یک‌هزار و 700 نیروی داوطلب جمعیت هلال احمر در استان آغاز و تجهیزات و امکانات موردنیاز از جمله آمبولانس و بالگرد امداد و غیره نیز تدارک دیده شده است.

میقانی گفت: هم چنین 16 پایگاه ثابت، پایگاه امداد هوایی هلال احمر استان، مرکز آنست با 2 قلاده سگ تجسس و یک مرکز کنترل و هماهنگی عملیات در استان در قالب طرح ملی امداد و نجات نوروز 1400 فعال شده است.

وی افزود: علاوه براین 16 دستگاه آمبولانس، 10 دستگاه خودروی نجات و 12 کشیک مرکز پاسخگویی شعب نیز برای ارائه خدمات در زمان بروز حوادث احتمالی پیش‌بینی شد.

انتهای پیام/581/ش",امدادرسانی به 55 حادثه دیده در طرح امداد و نجات نوروزی در گلستان؛فعالیت 16 پایگاه هلال احمر در نوروز 1400- اخبار گلستان - اخبار استانها تسنیم
48,https://www.tasnimnews.com/fa/news/1400/01/01/2473527/%D8%B1%D8%B9%D8%A7%DB%8C%D8%AA-%D9%BE%D8%B1%D9%88%D8%AA%DA%A9%D9%84-%D9%87%D8%A7%DB%8C-%D8%A8%D9%87%D8%AF%D8%A7%D8%B4%D8%AA%DB%8C-%D8%AF%D8%B1-%D8%AA%D8%A3%D8%B3%DB%8C%D8%B3%D8%A7%D8%AA-%DA%AF%D8%B1%D8%AF%D8%B4%DA%AF%D8%B1%DB%8C-%DA%AF%D9%84%D8%B3%D8%AA%D8%A7%D9%86,"یاسر قندهاری در گفت‌وگو با خبرنگار تسنیم در گرگان اظهارداشت: 18 تیم نظارتی برای بازدید و نظارت بر نحوه ارائه خدمات و رعایت پروتکل‌های بهداشتی در واحدها و تأسیسات گردشگری در سطح استان در راستای دستورالعمل سفر هوشمند و ایمن برابر مصوبات ستاد ملی مقابله با کرونا تشکیل شده است.

وی افزود: 14 تیم در سطح 14 شهرستان استان توسط ادارات میراث فرهنگی، گردشگری و صنایع دستی شهرستان ها و 4 تیم توسط اداره کل و جوامع گردشگری استان تشکیل شده است.

معاون گردشگری اداره کل میراث فرهنگی، گردشگری و صنایع دستی استان گلستان اظهار کرد: برابر مصوبات ستاد ملی مقابله با کرونا، سفر به شهرستان‌ها و استان‌های زرد و آبی مشروط به رعایت دستورالعمل‌های بهداشتی و اقامت در مراکز اقامتی مجاز و دارای پروانه بهره‌برداری امکان‌‌پذیر است.

قندهاری گفت: در حال حاضر نیز شهرستان‌های استان گلستان براساس اعلام وزارت بهداشت در وضعیت زرد و آبی قرار دارند.

وی افزود: برای کنترل اجرای پروتکل های بهداشتی و سفر هوشمند در سطح استان تیم های نظارتی تشکیل و تشدید نظارت ها را در راستای حفظ سلامتی و به حداقل رساندن شیوع ویروس کرونا در ایام نوروز خواهیم داشت.

معاون گردشگری اداره کل میراث فرهنگی، گردشگری و صنایع دستی استان گلستان اظهار کرد: استان گلستان دارای 183 واحد اقامتی دارای پروانه بهره برداری از قبیل هتل، متل، هتل آپارتمان، اقامتگاه بوم گردی و مهمانپذیر است که مسافران می توانند در صورت سفر به این استان از این ظرفیت اقامتی بهره‌مند شوند.

انتهای پیام/581/ش",رعایت پروتکل‌های بهداشتی در تأسیسات گردشگری گلستان- اخبار گلستان - اخبار استانها تسنیم
49,https://www.tasnimnews.com/fa/news/1400/01/01/2473530/12000-%D8%A8%D8%B3%D8%AA%D9%87-%D9%85%D8%B9%DB%8C%D8%B4%D8%AA%DB%8C-%D8%AF%D8%B1-%D8%B7%D8%B1%D8%AD-%D8%B4%D9%87%DB%8C%D8%AF-%D8%B3%D9%84%DB%8C%D9%85%D8%A7%D9%86%DB%8C-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C-%D8%AA%D9%88%D8%B2%DB%8C%D8%B9-%D8%B4%D8%AF,"هوشنگ فولادی در گفت‌وگو با خبرنگار تسنیم در شهرکرد ، اظهار داشت: در سال 99 بیش از 54 میلیارد تومان کمک مومنانه با همکاری قرارگاه مرکزی محرومیت‌زدایی، سازمان بسیج مستضعفین و خیرین و ... به نیازمندان و آسیب دیدگان از ویروس کرونا در سراسر استان فقط از طریق سپاه استان کمک شده است.

وی افزود: 12 هزار بسته معیشتی در طرح شهید سلیمانی در سراسر استان توزیع شد و تعدادی بسته معیشتی برای ماه رمضان قبل از فروردین در استان توزیع می‌شود.

مسئول سازمان بسیج سازندگی سپاه قمر بنی هاشم(ع) چهارمحال و بختیاری بیان داشت: بیش از هزار و 250 گروه جهادی در استان فعالیت دارند که حدود هزار گروه جهادی ثبت سامانه اطلس جهادی می‌باشد و هر کدام در حیطه‌ای مشخص فعالیت می‌کنند.

فولادی افزود: گروه‌های جهادی عمرانی در سراسر استان در ساخت و ساز، کشاورزی، زمینه فرهنگی، بهداشت، درمان و ... در ایام نوروز فعالیت دارند که بیش از 4 هزار بسته معیشتی، البسه، کفش و ... در بین نیازمندان توزیع شد.

مسئول سازمان بسیج سازندگی سپاه قمر بنی هاشم(ع) چهارمحال و بختیاری با اشاره به مراحل کمک‌های مومنانه، گفت: در کشور سومین مرحله کمک‌های مومنانه صورت گرفت اما در استان هفتمین مرحله کمک‌های مومنانه انجام شد.

وی با اشاره به تامین جهیزیه برای نوعروسان نیازمند، خاطرنشان کرد: با کمک قرارگاه جهادی امام رضا(ع) حدود 550 سری جهیزیه تهیه شد و در کل بیش از هزار جهیزیه توزیع شد.

فولادی خاطرنشان کرد: 590 گروه جهادی در طرح شهید سلیمانی فعالیت داشتند و به کادر درمان کمک کردند، گروه‌های جهادی پایگاه محور هستند و فعالیت زیادی دارند.

وی با تاکید بر تاثیر به سزای طرح شهید سلیمانی در کنترل کرونا، عنوان داشت: اگر طرح شهید سلیمانی در کشور اجرا نمی‌شد، روزانه فوتی‌ و مبتلایان زیادی در کشور رخ می‌داد.

دبیر قرارگاه مواسات و کمک‌های مومنانه سپاه استان گفت: مسئولان به کمک گروه‌های جهادی بشتابند، این وظیفه دولت است که کار ایجاد کند اما سپاه و گروه‌های جهادی کمک‌کننده هستند تا مشکلی رفع شود پس مسئولان یاری‌گر باشند.

فولادی در پایان تصریح کرد: از مهمترین برنامه‌های سازمان بسیج سازندگی کشور، علمی شدن فعالیت‌های جهادی است، امید است هر چه سریع‌تر به این سمت و سو حرکت کنیم.

انتهای پیام/7540/ش",12000 بسته معیشتی در طرح شهید سلیمانی چهارمحال و بختیاری توزیع شد- اخبار چهارمحال و بختیاری - اخبار استانها تسنیم
50,https://www.tasnimnews.com/fa/news/1400/01/01/2473489/%D8%AF%D8%B3%D8%AA%D9%88%D8%B1%D8%A7%D9%84%D8%B9%D9%85%D9%84-%D8%B3%D9%81%D8%B1-%D8%A7%DB%8C%D9%85%D9%86-%D8%A8%D8%B1%D8%A7%DB%8C-%D9%BE%D8%B0%DB%8C%D8%B1%D8%A7%DB%8C%DB%8C-%D8%AA%D9%88%D8%B1%D9%87%D8%A7%DB%8C-%DA%AF%D8%B1%D8%AF%D8%B4%DA%AF%D8%B1%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D8%AA%D8%AF%D9%88%DB%8C%D9%86-%D8%B4%D8%AF-%D9%81%DB%8C%D9%84%D9%85,"به گزارش خبرگزاری ‌تسنیم‌ از بوشهر،آب و هوای بهاری و ساحل زیبای خلیج‌فارس از جمله ظرفیت‌های گردشگری استان بوشهر است که شرایط کرونایی محدودیت‌هایی برای سفر به استان بوشهر ایجاد کرده است. براساس مصوبات و دستورالعمل‌های بهداشتی، سفر و تردد به مناطق قرمز و نارنجی ممنوع است و افرادی که نسبت به این مصوبه تخلف کنند با جریمه‌های قانونی مواجه می‌شوند.

کارشناسان و پزشکان، مسافرت، دورهمی و برپایی ‌مراسم تجمعی را عامل مهمی در انتشار ویروس کرونا می‌دانند و باید مردم نسبت به رعایت دستورالعمل بهداشتی به‌ویژه استفاده مستمر از ماسک و پرهیز از مسافرت و تجمع خانوادگی توجه لازم کنند.

بر اساس مصوبات ستاد ملی مقابله با کرونا مسافرت به شهر‌های با وضعیت قرمز و نارنجی ممنوع است و در این راستا 40 درصد شهرستان‌های استان بوشهر در شرایط نارنجی کرونایی قرار دارد. شهرستان‌های بوشهر، گناوه، دیلم و کنگان در وضعیت نارنجی و دشتستان، تنگستان، دشتی، دیر، عسلویه و جم در وضعیت زرد کرونایی قرار دارد.

معاون گردشگری اداره کل میراث فرهنگی استان بوشهر با اشاره به اینکه سفر با خودرو شخصی به بوشهر ممنوع است تصریح کرد: اکنون سفر با خودرو شخصی از دیگر استان‌ها به شهرستان‌های ساحلی بوشهر، کنگان، گناوه و دیلم ممنوع است.

سکینه سالاری با بیان اینکه پروتکل سفر ایمن و مسئولانه ویژه ایام نوروز در استان بوشهر تدوین شده است خاطر نشان کرد: از 28 اسفند ماه تا اول فروردین حدود 600 مسافر در مکان‌های اقامتی استان با رعایت پروتکل بهداشتی اسکان یافته‌اند.

وی از وجود 65 مرکز بوم‌گردی و 30 هتل و هتل آپارتمان در استان بوشهر خبر داد و بیان کرد: استان بوشهر دارای 5 هزار تخت ویژه اقامت گردشگران دارد ولی به سبب شرایط کرونایی، محدودیت‌هایی برای مسافرت به شهرستان‌های قرمز و نارنجی مصوب شده است.

معاون گردشگری اداره کل میراث فرهنگی استان بوشهر با اشاره به تدوین دستورالعمل‌های سفر ایمن و هوشمند برای پذیرای تورهای گردشگری بیان کرد: مراکز اقامتی استان بوشهر ظرفیت دارند تا در قالب دستورالعمل‌های سفر ایمن و هوشمند پذیرای تورهای برنامه‌ریزی شده باشند.

سالاری اشاره به راه‌اندازی تور گردشگری خاطر نشان کرد: در ایام نوروز امکان سفر با وسایل نقلیه عمومی و تورهای گردشگری فراهم است و نظارت ویژه‌ای از مراکز اقامتی در دستور کار قرار دارد چراکه این مراکز باید دارای مجوز قانونی باشند.

وی با اشاره به فعال بودن 5 گروه تور گردشگری در استان افزود: بازدید گردشگران از موزه‌ها، بناهای تاریخی و مراکز گردشگری بر اساس دستورالعمل بهداشتی انجام می‌شود.

معاون گردشگری اداره کل میراث فرهنگی استان بوشهر با اشاره به جلوگیری از فعالیت تورهای بدون کد اضافه کرد: تنها تورهای گردشگری می‌توانند در قالب سفرهای ایمن و مسئولانه فعالیت کنند که از قبل در سامانه ثبت‌نام کرده و قابلیت کنترل و شرایط ارزیابی را داشته باشند.

سالاری هدف از این فعالیت‌ها را کمک به جلوگیری از شیوع موج بعدی کرونا در استان دانست و خاطرنشان کرد: همه ما می‌دانیم که شرایط کنونی مناسب سفر نبوده ولی تلاش می‌شود زمینه را برای استفاده علاقمندان و گردشگران فراهم شود.

وی با اشاره به تبدیل وضعیت شهر بوشهر از زرد به نارنجی تصریح کرد: بر اساس مصوبه ستاد ملی کرونا، مسافرانی که با وسیله نقلیه شخصی به بوشهر سفر کرده‌‌اند باید طبق پروتکل‌های بهداشتی در مدت 72 ساعت مبادرت به ترک محل اقامت کنند در غیر این صورت جریمه می‌شوند.

انتهای پیام/190/س","دستورالعمل‌ ""سفر ایمن"" برای پذیرایی تورهای گردشگری در استان بوشهر تدوین شد + فیلم- اخبار بوشهر - اخبار استانها تسنیم"
51,https://www.tasnimnews.com/fa/news/1400/01/01/2473529/%D8%AE%DB%8C%D8%B1%D8%A7%D9%86-170-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84-%D8%A8%D8%B1%D8%A7%DB%8C-%D8%AE%D8%B1%DB%8C%D8%AF-%D8%AA%D8%AC%D9%87%DB%8C%D8%B2%D8%A7%D8%AA-%D9%BE%D8%B2%D8%B4%DA%A9%DB%8C-%D9%85%D9%86%D8%B7%D9%82%D9%87-%DA%A9%D8%A7%D8%B4%D8%A7%D9%86-%D9%87%D8%B2%DB%8C%D9%86%D9%87-%DA%A9%D8%B1%D8%AF%D9%86%D8%AF,"به گزارش خبرگزاری تسنیم از کاشان ، سیدعلیرضا مروجی بعد از ظهر امروز جلسه شورای سلامت شهرستان کاشان ضمن اشاره شیوع ویروس کرونا و تلاش شبانه روزی کادر بهداشت و درمان اظهار داشت: در مدت شیوع ویروس کرونا 114 مادر باردار مبتلا به کرونا با همت و تلاش شبانه‌روزی اعضای کادر درمان منطقه کاشان نجات یافتند.

وی ضمن اشاره به انجام تست بیش از 42هزار تست کرونا تاکنون در کاشان و مثبت بودن بیش از 15هزار تست از تست‌های انجام شده افزود: از زمان شیوع ویروس کرونا تاکنون بیش از 120 میلیارد ریال برای تامین داروهای بیماران کرونایی در منطقه کاشان هزینه شده است.

رئیس دانشگاه علوم پزشکی کاشان با بیان اینکه 98 میلیارد ریال تنها برای تهیه داروی رمدیسیور اختصاص داده شده است، ابراز داشت: این اقدامات در شرایط تحریم‌های ظالمانه دشمنان ایجاد شده است و از سوی دیگر نیز در مدت زمان شیوع ویروس کرونا 690 میلیارد ریال تجهیزات پزشکی برای درمان بیماران مبتلا به کرونا در منطقه کاشان خریداری شد.

وی ضمن اشاره به مشارکت 170 میلیارد ریالی خیران در تهیه تجهیزات پزشکی در منطقه کاشان و آران و بیدگل گفت: مأموران بهداشت دانشگاه علوم پزشکی کاشان تاکنون 50هزار بازدید انجام دادند تا میزان رعایت پروتکل‌های بهداشتی سنجیده شود و به واحدهای صنفی متخلف نیز تذکرات لازم ارائه شد.

مروجی ضمن اشاره به جولان ویروس کرونا در سطح منطقه کاشان تصریح کرد: کرونا روزانه تعدادی از همشهریان ما را مبتلا یا گرفتار تخت‌های بیمارستانی می‌کند و بر همین اساس لازم است رعایت دستورالعمل‌های بهداشتی، استفاده از ماسک و حفظ فاصله اجتماعی و عدم حضور در هرگونه تجمعات در دستور کار همشهریان قرار گیرد.

انتهای پیام/801/ش",خیران 170 میلیارد ریال برای خرید تجهیزات پزشکی منطقه کاشان هزینه کردند- اخبار کاشان - اخبار استانها تسنیم
52,https://www.tasnimnews.com/fa/news/1400/01/01/2473531/%D8%A7%D9%81%D8%B2%D8%A7%DB%8C%D8%B4-54-%D8%AF%D8%B1%D8%B5%D8%AF%DB%8C-%D8%AA%D8%B1%D8%AF%D8%AF%D9%87%D8%A7-%D8%AF%D8%B1-%DA%AF%D9%84%D8%B3%D8%AA%D8%A7%D9%86-%D8%A8%D8%B1%D9%BE%D8%A7%DB%8C%DB%8C-%DA%86%D8%A7%D8%AF%D8%B1-%D8%AF%D8%B1-%D9%85%D9%86%D8%A7%D8%B7%D9%82-%DA%AF%D8%B1%D8%AF%D8%B4%DA%AF%D8%B1%DB%8C-%D9%85%D9%85%D9%86%D9%88%D8%B9-%D8%A7%D8%B3%D8%AA,"سردار محمدسعید فاضل دادگر در گفت‌وگو با خبرنگار تسنیم در گرگان با اشاره به افزایش تردد در جاده‌های استان نسبت به سال گذشته اظهارداشت: با توجه به افزایش 54درصدی تردد از آغاز طرح نورزی 25 اسفند تاکنون توجه رانندگان به جلو، پرهیز از سبقت‌های غیرمجاز و بستن کمربند ایمنی ضروری است.

وی افزود: شهروندان ملاحضه‌های امنیتی لازم را در منازل و خودرو‌ها و قوانین راهنمایی رانندگی داشته باشند.

فرمانده انتظامی گلستان گفت: برابر مصوبات ستاد مقابله با کرونا برپایی چادر در پارک ها و تفرجگاه ها در همه شهرها (مناطق آبی، زرد، نارنجی و قرمز) ممنوع است.

سردار دادگر اظهارکرد: طرح نوروزی پلیس با استفاده حداکثری از ظرفیت نیروها و امکانات موجود آغاز شده و با همه توان برای دفاع از امنیت، نشاط و سلامتی مردم تلاش خواهیم کرد که البته در این راه نیاز به همکاری و تعامل سایر دستگاه ها و آحاد شهروندان داریم.

فرمانده انتظامی گلستان با بیان اینکه طبق توصیه کارشناسان بهداشتی، سفر در ایام نوروز احتمال شیوع کرونا را افزایش می دهد، گفت: از مردم تقاضا داریم با ماندن در منزل و پرهیز از حضور در اماکن پر ازدحام، به ریشه کن شدن این بیماری خطرناک کمک کنند و در صورت ضرورت و ترک منازل، همه راه های ورودی ساختمان را با قفل ایمن، مسدود کنند.

سردار محمدسعید فاضل دادگر افزود: با توجه به افزایش سرقت‌های خرد ضروری است شهروندان ملاحضه‌های امنیتی لازم را در منازل و خودروها به ویژه خودرو پراید داشته باشند.

انتهای پیام/581/ش",افزایش 54 درصدی ترددها در گلستان؛ برپایی چادر در مناطق گردشگری ممنوع است- اخبار گلستان - اخبار استانها تسنیم
53,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
54,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
55,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
56,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
57,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
58,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
59,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
60,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
61,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
62,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
63,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
64,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
65,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
66,https://www.tasnimnews.com/fa/news/1400/01/01/2473532/%D8%AC%D8%A8%D8%B1%D8%A7%D9%86-%D8%B9%D9%82%D8%A8-%D9%85%D8%A7%D9%86%D8%AF%DA%AF%DB%8C-%D9%87%D8%A7%DB%8C-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C-%D8%A8%D8%A7-%D9%85%D8%AF%DB%8C%D8%B1%DB%8C%D8%AA-%D8%AC%D9%87%D8%A7%D8%AF%DB%8C-%D8%B5%D9%88%D8%B1%D8%AA-%D9%85%DB%8C-%D9%BE%D8%B0%DB%8C%D8%B1%D8%AF,"قدرت‌الله حمزه در گفت‌وگو با خبرنگار تسنیم در شهرکرد ، اظهار داشت: برخی مسئولین در استان چهارمحال و بختیاری خدمات خوبی داشتند اما من می‌گویم حق مردم بیشتر از این خدماتی است که اکنون ارائه می‌شود و باید بیشتر تلاش کرد.

وی افزود: مسئولان بهتر می‌توانند خدمت کنند و جهادی پای کار آیند، امید است در سال جدید همه مسئولان با نگاه جدی‌تر به مسائل بتوانند کاستی‌های گذشته را جبران کنند.

نماینده مردم اردل، کوهرنگ، کیار و فارسان در مجلس شورای اسلامی با انتقاد از عملکرد مسئولان، تصریح کرد: نمره من به مسئولان و حتی خود بنده هم 20 نیست چرا که نمره 20 زمانی به ما مسئولان تعلق می‌گیرد که مردم دیگر شاهد بیکاری، فقر و این نابسامانی‌ها نباشند.

وی با اشاره به جهش تولید در سال 1399، گفت: در طی سالی که گذشت جهش تولید در استان چندان اتفاق نیفتاد، اگر از تمام ظرفیت‌ها در استان استفاده شود قطعا جهش تولید شتاب پیدا می‌کند، گرچه با پیگیری‌هایی که شد، شاهد اتفاقات خوبی در استان خواهیم بود.

حمزه در پایان با اشاره به موانع جهش تولید، خاطرنشان کرد: مدیران استان باید جهادی پای کار آیند، اگر به دنبال جبران عقب ماندگی‌ها بوده باید مدیریت جهادی داشت و پای کار ایستاد، در کشور نیاز به تلاش همه جانبه است.

انتهای پیام/7540/ش",جبران عقب‌ماندگی‌های چهارمحال و بختیاری با مدیریت جهادی صورت می‌پذیرد- اخبار چهارمحال و بختیاری - اخبار استانها تسنیم
67,https://www.tasnimnews.com/fa/news/1400/01/01/2473507/%D8%AA%D9%84%D9%81%D8%A7%D8%AA-%D8%B3%D9%86%DA%AF%DB%8C%D9%86-%D8%A7%D8%A6%D8%AA%D9%84%D8%A7%D9%81-%D8%B3%D8%B9%D9%88%D8%AF%DB%8C-%D9%88-%D8%A7%D9%84%D9%82%D8%A7%D8%B9%D8%AF%D9%87-%D8%AF%D8%B1-%D8%AC%D8%A8%D9%87%D9%87-%D9%85%D8%A3%D8%B1%D8%A8,"به گزارش گروه بین الملل خبرگزاری تسنیم، منابع یمنی از تلفات سنگین ائتلاف سعودی و مزدوران آنها و نیز تروریست‌های القاعده هم پیمان آنها طی سه روز گذشته خبر دادند و اعلام کردند که شمار زیادی از فرماندهان و سرکرده‌های ائتلاف و القاعده در شمال و غرب مأرب کشته شده‌اند.

این منابع بیان کردند: نیروهای ائتلاف و تروریست‌های القاعده متحمل خسارت و تلفات سنگین در جبهه‌های «نخلا» و پایین دست وادی «جبل المشجح» شدند.

منابع یمنی با اشاره به اینکه نیروهای ائتلاف سعودی 154 کشته و زخمی داده‌اند که در میان کشته شدگان فرماندهان نظامی عالی رتبه به چشم می خورد، تاکید کردند: در میان سرکرده‌های بارز کشته شده عبارتند از؛ «عبدالعظیم محمد الحنیشی»، «مرزوق علی بن علی داجی»، «ضیف الجماعی»، «محمد یحیی صالح الروحانی»، «عبدالرزاق علی احمد ثعیل»، «ایوب ناجی مقحط»، «خالد صالح الیمانی»، «مبخوت بن صالح دیمان العقیلی»، «ناجی عمر عبدالله الحمصی الحداد» و «محمد عبدالله المحیقنی الیوبی».

منابع یمنی بیان کردد: القاعده در نبرد «وادی نخلا» و «الطلعه الحمراء» در سه روز گذشته شماری از سرکرده‌های خود را از دست داده است که برخی از آنها از سرکرده‌های القاعده هستند که از استان‌های حضرموت، شبوه، ابین و البیضاء به مأرب آمده بودند.

از سرکرد‌های بارز القاعده می‌توان به «سعید حمد جابر حصان»، «حمد محسن حمد مبارک العراده»، «خالد محمد علی الجرادی»، «علی راشد احمد المهمیش الحارثی»، «علی سالم العبیدی»، «سیف علی الثمانی غزیل»، «اسامه علوی السعیدی»، «سعید علی مبارک العیال»، «فرید سعد علی الجرادی»، «علی محمد یحیی الطویل» و «علوی السلامی» نام برد.

همزمان «سلطان السامعی» عضو شورای عالی سیاسی یمن از طرح صنعا برای پس از تسلط بر مأرب پرده برداشت و اعلام کرد: تمرکز در حال حاضر بر روی استان‌های حضرموت و شبوه در مجاورت مأرب است.

وی با اشاره به اینکه فتح شهر مأرب نزدیک است از طرح صنعا برای هدف قرار دادن صدها مرکز حیاتی عربستان در صورتی که حملات به یمن ادامه داشته باشد، خبر داد.

السامعی بیان کرد: واشنگتن قصدی برای جنگ یمن ندارد زیرا اگر بخواهد با یک تماس می‌تواند این کار را انجام دهد زیرا نقش اساسی در جنگ یمن دارد.

سیلی محکم به عربستان با قطع شاهرگ اقتصادی سعودی

«خالد غراب» کارشناس امور نظامی یمنی، حملات به تاسیسات حیاتی در عمق عربستان را به مثابه پیامی از سوی نیروهای مسلح یمن به ائتلاف مبنی بر ضرورت رفع محاصره ملت یمن دانست.

وی افزود: شرکت آرامکو شاهرگ حیاتی اقتصاد عربستان است و ما عزم جدی داریم که این شاهرگ اقتصاد سعودی تا زمانی که جنگ علیه یمن ادامه دارد، از کار بیافتد.

سرتیپ خالد بیان کرد: هدف قرار گرفتن پالایشگاه آرامکو در ریاض مانند سیلی محکمی به سعودی و کسانی که سعودی را متوهم کردند مانند انگلیس و آمریکا و اروپا، محسوب می‌شود.

وی افزود: نیروهای مسلح یمن حق واکنش به حملات سعودی را در راستای دفاع از ملت یمن که محاصره تحمیلی از سوی ائتلاف ریاض رنج می‌برد و این ائتلاف مانع ورود کشتی‌های حامل سوخت به الحدیده می‌شود را، دارند.

از سوی دیگر خبرگزاری یمنی سبا به نقل از منابع محلی در استان ذمار یمن گزارش داد که سرتیپ «علی بن محمد القوسی» از سوء قصد تروریستی در شهر مأرب جان به در برده است. این منابع از حمله افراد مسلح به منزل استاندار وابسته به دولت دست نشانده سعودی در یمن خبر دادند.

انتهای پیام/",تلفات سنگین ائتلاف سعودی و القاعده در جبهه مأرب- اخبار آسیای غربی - اخبار بین الملل تسنیم
68,https://www.tasnimnews.com/fa/news/1400/01/01/2473535/28-%D9%85%D9%86%D8%B7%D9%82%D9%87-%D9%86%D9%85%D9%88%D9%86%D9%87-%DA%AF%D8%B1%D8%AF%D8%B4%DA%AF%D8%B1%DB%8C-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%A7%D8%AD%D8%B5%D8%A7-%D9%88-%D9%85%D8%B9%D8%B1%D9%81%DB%8C-%D8%B4%D8%AF,"به گزارش خبرگزاری تسنیم از اراک ، ""مصطفی مرزبان"" مدیرکل و ""جانبزرگی"" مدیر روابط عمومی میراث فرهنگی استان مرکزی در دیدار نوروزی از دفتر خبرگزاری تسنیم استان مرکزی از بخش‌های مختلف این رسانه دیدار و با خبرنگاران این خبرگزاری گفت‌و‌گو کردند.

مدیرکل میراث فرهنگی استان مرکزی در این گفت و‌گو با اشاره به فعالیت اقامتگاه‌های بوم‌گردی در استان مرکزی اظهار داشت: خوشبختانه استان مرکزی دارای 28 منطقه نمونه گردشگری است که این مناطق ظرفیت مهم و قابل توجهی برای استان به شمار می‌روند.

وی افزود: از این 28 منطقه گردشگری تقریباً سه منطقه را به سرمایه‌گذار بخش خصوصی واگذار کردیم که می‌توان به دره گردو با سرمایه گذاری شهرداری و غار نخجیر و سایر مناطق نمونه گردشگری که در سطح استان وجود دارند اشاره کرد.

مدیرکل میراث فرهنگی، گردشگری و صنایع دستی استان مرکزی ادامه داد: از نظر فضای گردشگری با توجه به اینکه ایجاد و توسعه اقامتگاه‌های بوم‌گردی در سطح استان و کشور در دستور کار وزارت قرار گرفته است شاهد اتفاقات خوبی بوده‌ایم.

مرزبان با اشاره به افزایش تعداد اقامتگاه‌های بوم‌گردی استان مرکزی گفت: آمار این مراکز در استان مرکزی، تقریباً از 4 تا 5 اقامتگاه بوم گردی در سال 99 به 24 اقامتگاه بوم‌گردی در سطح استان رسیده که افتتاح و به بهره‌برداری رسیدند.

وی با اشاره به مجتمع‌های گردشگری و محل‌های اقامتی تصریح کرد: خوشبختانه استان مرکزی در صدور مجوزها و صدور پروانه‌های ایجاد و موافقت اصولی جزو استان‌های برتر کشور است.

مدیرکل میراث فرهنگی، گردشگری و صنایع دستی استان مرکزی خاطرنشان کرد: همانطور که می دانید پس از موافقت و صدور موافقت اصولی اخذ مجوز ایجاد و پروانه ساخت مدنظر است که آمار و رتبه عملکرد استان بالا می برد که استان مرکزی در صدور پروانه ایجاد و مجوز ایجاد استان مرکزی در زمره استان های پیش رو از سایر استان‌های کشور است.

انتهای پیام/711/ش",28 منطقه نمونه گردشگری در استان مرکزی احصا و معرفی شد- اخبار مرکزی - اخبار استانها تسنیم
69,https://www.tasnimnews.com/fa/news/1400/01/01/2473537/%D8%B1%D9%88%D8%A7%DB%8C%D8%AA-%D9%86%D8%A7%DA%AF%D9%81%D8%AA%D9%87-%D8%A7%D8%B2-%DA%A9%D8%B4%D8%AA%D9%87-%D8%B4%D8%AF%D9%86-%D9%86%D8%B8%D8%A7%D9%85%DB%8C-%D8%A7%D8%B1%D8%B4%D8%AF-%D8%B3%D8%B9%D9%88%D8%AF%DB%8C-%D8%AF%D8%B1-%D8%AC%D8%AF%D9%87,"به گزارش گروه بین الملل خبرگزاری تسنیم، برخی منابع به جزئیات کشته شدن «ابراهیم عبدالعزیز المنیع» یکی از فرماندهان عالی رتبه سعودی در شهر جده در غرب عربستان اشاره و اعلام کردند: این مقام نظامی در جریان حمله موشکی به فرودگاه جده در هشتم مارس گذشته به شدت زخمی شده است و بر اثر آن جان خود را ازدست داده و روایت مربوط به غرق شدن وی در دریا در جریان گشت دریایی بی اساس است.

این منابع بیان کردند: مقامات سعودی تلاش کردند که این خبر را سانسور کنند و این ادعا را مطرح کنند که «المنیع» در دریای جده غرق شده است بدون اینکه جزئیات بیشتری شرح دهند که دروغ بودن ادعای آنها را مشخص می‌کند.

از سوی دیگر «ترکی الشلهوب» نویسنده و تحلیلگر عربستانی با انتشار توئیتی به محمد بن سلمان ولیعهد سعودی حمله کرد و وی را ابزار کثیف در دست دشمنان اعراب و مسلمانان دانست.

وی اعلام کرد: از او خواستند که سرفصل‌ها را تغییر دهد و اینکار را انجام داد، از او خواستند که از عادی سازی روابط میان رژیم صهیونیستی و اعراب حمایت کند و اینکار را انجام داد، از او خواستند که از مسجد الاقصی چشم پوشی کند و این کار را انجام داد، از او خواستند که هویت جامعه را عوض کند و اینکار را انجام داد.

انتهای پیام/",روایت ناگفته از کشته شدن نظامی ارشد سعودی در جده- اخبار آسیای غربی - اخبار بین الملل تسنیم
70,https://www.tasnimnews.com/fa/news/1400/01/01/2473533/%D9%84%D9%88%D8%B4%D8%A7%D9%85%D9%BE%DB%8C%D9%88%D9%86%D9%87-%D9%84%D8%A7%D9%86%D8%B3-%D8%A7%D8%B2-%D8%B3%D8%AF-%D8%A7%D8%B3%D8%AA%D8%B1%D8%A7%D8%B3%D8%A8%D9%88%D8%B1%DA%AF-%DA%AF%D8%B0%D8%B4%D8%AA,"به گزارش خبرگزاری تسنیم، تیم‌های فوتبال استراسبورگ و لانس امروز (یکشنبه) در هفته سی‌ام مسابقات لیگ یک فرانسه (لوشامپیونه) به مصاف هم رفتند که لانس با نتیجه 2 بر یک به برتری رسید.

ژان ریکنر بلگارد در دقیقه 20، تنها گل استراسبورگ را به ثمر رساند و ماسادیو هایدارا در دقیقه 6 و سکو فوفانا در دقیقه 40 برای میهمان گلزنی کردند.

لانس با این پیروزی، 48 امتیازی شد و در جایگاه پنجم جدول لیگ یک فرانسه باقی ماند. البته شاگردان فرانک هایسه با موناکوی رده چهارمی، 11 امتیاز فاصله دارند. استراسبورگ نیز همچنان در رده پانزدهم جدول مسابقات جای گرفته است.

انتهای پیام/",لانس از سد استراسبورگ گذشت- اخبار فوتبال جهان - اخبار ورزشی تسنیم
71,https://www.tasnimnews.com/fa/media/1400/01/01/2473534/%D8%B3%D8%AE%D9%86%D8%B1%D8%A7%D9%86%DB%8C-%D8%B1%D9%87%D8%A8%D8%B1-%D9%85%D8%B9%D8%B8%D9%85-%D8%A7%D9%86%D9%82%D9%84%D8%A7%D8%A8-%D8%A8%D9%87-%D9%85%D9%86%D8%A7%D8%B3%D8%A8%D8%AA-%D8%B3%D8%A7%D9%84-%D9%86%D9%88,,سخنرانی رهبر معظم انقلاب به مناسبت سال نو- عکس خبری تسنیم
72,https://www.tasnimnews.com/fa/news/1400/01/01/2473528/%D8%B3%D8%B1%DB%8C-a-%D8%A2%D8%AA%D8%A7%D9%84%D8%A7%D9%86%D8%AA%D8%A7-%D8%B3%D9%88%D9%85%DB%8C%D9%86-%D8%B4%DA%A9%D8%B3%D8%AA-%D9%85%D8%AA%D9%88%D8%A7%D9%84%DB%8C-%D9%87%D9%84%D8%A7%D8%B3-%D9%88%D8%B1%D9%88%D9%86%D8%A7-%D8%B1%D8%A7-%D8%B1%D9%82%D9%85-%D8%B2%D8%AF,"به گزارش خبرگزاری تسنیم، تیم‌های فوتبال هلاس ورونا و آتالانتا در ادامه دیدارهای هفته بیست‌وهشتم سری A ایتالیا، امروز (یکشنبه) به مصاف هم رفتند که آتالانتا با نتیجه 2 بر صفر پیروز شد.

روسلان مالینووسکی در دقیقه 33 از روی نقطه پنالتی و دووان زاپاتا در دقیقه 42، گل‌های این مسابقه را به ثمر رساندند.

هلاس ورونا که متحمل دومین شکست متوالی خود شد، با 38 امتیاز در جایگاه نهم جدول سری A باقی ماند و آتالانتا با 55 امتیاز، در رتبه چهارم جدول این مسابقات حضور دارد.

دیدارهای باقیمانده هفته بیست‌وهشتم سری A امروز برگزار می‌شوند که برنامه آن به شرح زیر است:

یوونتوس - بنونتو، ساعت 17:30

سامپدوریا - تورینو، ساعت 17:30

اودینزه - لاتزیو، ساعت 17:30

فیورنتینا - میلان، ساعت 20:30

رُم - ناپولی، ساعت 23:15

دیدار تیم‌های اینتر و ساسولو به دلیل ابتلای تعدادی از اعضای تیم اینتر به کرونا لغو شد.

انتهای پیام/",آتالانتا سومین شکست متوالی هلاس ورونا را رقم زد- اخبار فوتبال جهان - اخبار ورزشی تسنیم
73,https://www.tasnimnews.com/fa/news/1400/01/01/2473522/%D8%A7%D8%B1%D8%AF%D9%88%DB%8C%DA%98%D9%87-%D9%87%D9%84%D9%86%D8%AF-%D8%A8%D8%B1%D8%AA%D8%B1%DB%8C-%D8%B2%D9%88%D9%88%D9%84%D9%87-%D8%A8%D8%A7-%D8%AA%D8%AF%D8%A7%D9%88%D9%85-%D9%86%DB%8C%D9%85%DA%A9%D8%AA-%D9%86%D8%B4%DB%8C%D9%86%DB%8C-%D9%82%D9%88%DA%86%D8%A7%D9%86-%D9%86%DA%98%D8%A7%D8%AF,"به گزارش خبرگزاری تسنیم، امروز (یکشنبه) در ادامه بازی‌های هفته بیست‌وهفتم اردویژه هلند تیم زووله 2 بر یک برابر ونلو به پیروزی رسید. تدیچ (66) و لام (79 - پنالتی) برای زووله گل زدند. گل ونلو را گلمی در دقیقه 69 زد.

رضا قوچان‌نژاد، مهاجم تیم زووله برای دومین هفته متوالی نیمکت‌نشین بود.

تیم زووله با 29 امتیاز رتبه سیزدهم جدول رده‌بندی اردویژه هلند را در اختیار دارد.

انتهای پیام/",برتری زووله با تداوم نیمکت‌نشینی قوچان‌نژاد- اخبار فوتبال ایران - اخبار ورزشی تسنیم
74,https://www.tasnimnews.com/fa/news/1400/01/01/2473519/%D9%BE%D8%B1%D9%88%D8%A7%D8%B2-%DA%AF%D8%B1%DA%AF%D8%A7%D9%86-%D8%A2%DA%A9%D8%AA%D8%A7%D8%A6%D9%88-%D9%82%D8%B2%D8%A7%D9%82%D8%B3%D8%AA%D8%A7%D9%86-%D8%A7%D8%B2-12-%D9%81%D8%B1%D9%88%D8%B1%D8%AF%DB%8C%D9%86-%D8%A8%D8%B1%D9%82%D8%B1%D8%A7%D8%B1-%D9%85%DB%8C-%D8%B4%D9%88%D8%AF,"علی محمد چوپانی در گفت‌وگو با خبرنگار تسنیم در گرگان ، با اشاره به برگزاری مستمر جلسه شورای گفت‌وگوی دولت و بخش خصوصی در استان اظهار داشت: 184 مصوبه استانی و 47 مصوبه ملی را می‌توان نتایج شورای گفتگوی دولت و بخش خصوصی استان گلستان اعلام کرد.

وی اظهار کرد: در سال 1400 نیز امیدواریم 12 جلسه شورای گفت‌وگوی دولت و بخش خصوصی برگزار خواهد شد.

چوپانی خاطرنشان کرد: با توجه به کاهش 35 درصدی بارندگی در استان پیش‌بینی می‌شود سطح برداشت محصولات کشاورزی کاهش یابد و این خطر نیز احساس می‌شود که با نرخ 4 هزار تومانی خرید تضمینی، گندم به سوی خوراک دام سوق داده شود. انتظار داریم دولت در این موضوع تجدیدنظر داشته باشد.

وی بیان کرد: خوشبختانه با اتصال ریل عریض در اینچه برون امیدواریم شاهد رونق حمل و نقل و حتی راه‌اندازی قطار مسافری خواهیم بود.

رئیس اتاق بازرگانی صنایع معادن و کشاورزی استان گلستان با اشاره به اهمیت ارتباط با کشورهای همسایه اظهار کرد: با پیگیری‌های مکرر و همکاری دستگاه‌های اجرایی، پرواز گرگان آکتائو از 12 فروردین 1400 برقرار خواهد شد.

وی گفت: صادرات استان گلستان در سال 98 میزان 670 هزار تن با ارزش 156 میلیون دلار بوده که بیشتر شامل پنیر، رب گوجه فرنگی، تخته‌های فشرده، ید و سایر محصولات بوده و کشورهای عمده صادراتی ما شامل عراق، ترکمنستان پاکستان، و افغانستان است.

وی افزود: در یازده ماه سال 99 به میزان 117 میلیون دلار صادرات از گمرکات کشور انجام شده، که نسبت به ارزش سال گذشته 17 درصد کاهش داشته‌ایم.

انتهای پیام/581/ح",پرواز گرگان - آکتائو قزاقستان از 12 فروردین برقرار می‌شود- اخبار گلستان - اخبار استانها تسنیم
75,https://www.tasnimnews.com/fa/news/1400/01/01/2473521/%D9%87%DB%8C%DA%86-%DA%AF%D9%88%D9%86%D9%87-%DA%A9%D9%85%D8%A8%D9%88%D8%AF%DB%8C-%D8%AF%D8%B1-%D8%B2%D9%85%DB%8C%D9%86%D9%87-%D8%A2%D8%B1%D8%AF-%D9%88-%D8%B4%DA%A9%D8%B1-%D8%AF%D8%B1-%D8%A7%D8%B3%D8%AA%D8%A7%D9%86-%D9%81%D8%A7%D8%B1%D8%B3-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF,"به گزارش خبرگزاری تسنیم از شیراز، به نقل از روابط عمومی سازمان صمت فارس، رئیس سازمان صمت فارس با تاکید بر اینکه مردم باید نسبت به درج قیمت کالا توجه داشته باشند، گفت: کالاها و اجناس بدون لیبل یا اتیکت نشانه‌ای از تخلف و گران‌فروشی است و قیمت درج شده بر روی اجناس با قیمت فروش باید مورد توجه مشتریان قرار بگیرد.

حمیدرضا ایزدی با اشاره به اینکه با فروشندگان در صورت عدم درج قیمت و یا قیمت غیرواقعی برخورد قانونی می‌شود، گفت: در بازدید امروز با چند مرکز فروش مرغ، ماهی و میگو که گرانفروشی و یا از درج قیمت بر روی محصولات خودداری کرده بودند برخورد و برای آنها پرونده تشکیل شد.

رئیس صمت فارس با اشاره به اینکه پرونده متخلفان برای صدور رای به تعزیرات حکومتی ارجاع داده شده است، گفت: در این روزها و ایام نوروز اقلام ضروری مثل میوه، مرغ و گوشت، شیرینی و خشکبار از نیازهای اساسی مردم است، لذا ضروری است که خود فروشندگان هم جانب انصاف را رعایت و از گرانفروشی پرهیز کنند.

ایزدی افزود: قیمت بسیاری از کالاها بر اساس عرضه و تقاضا است، لذا صدور فاکتور فروش از واحدهای تولیدی تا سطح عرضه و خرده‌فروش کنترل و توسط بازرسان بررسی می‌شود.

وی در خصوص آرد و شکر با بیان اینکه میزان عرضه بر اساس سهمیه در نظر گرفته شده در میان عرضه‌کنندگان توزیع می‌شود، گفت: اداره کل غله استان در زمینه تامین و توزیع آن تلاش‌های زیادی کرده و هیچ گونه کمبود و کسری وجود ندارد.

رئیس سازمان صمت فارس در خصوص روغن مورد نیاز صنوف گفت: بر اساس سهمیه اعلام شده به استان، روغن در اختیار صنوف به خصوص صنف قنادان قرارگرفته و برخی از واحدها صنفی که به میزان بیشتری نیاز داشتند از طریق شرکت‌های پخش روغن و واحدهای تولیدی در اختیارشان قرار داده شده است. در حال حاضر هیچ یک از واحدهای تولیدی در زمینه تامین کالا و مواد اولیه با کمبود مواجه نبوده و نیستند.

وی با بیان اینکه به طور کلی هیچ‌ محدودیتی در توزیع این محصولات نیست، گفت: متاسفانه بعضی افراد سودجو از عرضه این کالاها خودداری می‌کنند و آن را انبار کرده که سبب گرانفروشی و کمبود کالا شده است.

رئیس صمت فارس با اشاره به برخی تفاوت قیمت‌ها در بازار گفت: همانطور که می‌دانیم در برخی برندها یا کارخانه‌ها بر اساس میزان کیفیت مواد اولیه‌ای که در تهیه محصولات مورد استفاده قرار می‌دهند تا حدودی تفاوت قیمت وجود دارد.

ایزدی از شهروندان خواست در صورت مشاهده هر نوع تخلف، از گرانفروشی و کم‌فروشی گرفته تا عدم نصب اتیکت یا لیبل قیمت بر روی کالا یا اجناس، موارد را به سامانه ارتباطی 124 سازمان یا 3234000 بازرسی اتاق اصناف اطلاع‌رسانی کنند تا در سریع‌ترین زمان ممکن مورد بررسی قرار گیرد.

در این بازدید از چندین مراکز فروش مرغ، ماهی، گوشت خشکبار و شیرینی‌فروشی جهت کنترل قیمت اجناس و کالاها بازدید شد.

امروز یکشنبه یکم فروردین‌ماه سال 1400 در راستای تسهیل دسترسی شهروندان به کالاهای اساسی، کنترل قیمت کالاها و اجناس از چندین مرکز فروش کالاهای ضروری با حضور معاون هماهنگی امور اقتصادی استانداری، رئیس سازمان صمت، رئیس سازمان تعاون روستایی، فرمانده بسیج اصناف سپاه فجر فارس، قاضی تعزیرات حکومتی، مدیریت بازرسی و نظارت اصناف و چند اکیپ بازرسان بازدید شد.

انتهای پیام/422/ح",هیچ گونه کمبودی در زمینه آرد و شکر در استان فارس وجود ندارد- اخبار فارس - اخبار استانها تسنیم
76,https://www.tasnimnews.com/fa/news/1400/01/01/2473510/%D8%B0%D9%88%D8%A7%D9%84%D9%86%D9%88%D8%B1-%D8%A7%D8%AB%D8%B1-%D8%AA%D8%AD%D8%B1%DB%8C%D9%85-%D9%87%D8%A7-%D8%A8%D8%B1-%D9%85%D8%B9%DB%8C%D8%B4%D8%AA-%D9%85%D8%B1%D8%AF%D9%85-%D8%A8%D8%A7-%D8%A7%DB%8C%D9%85%D9%86-%D8%B3%D8%A7%D8%B2%DB%8C-%D8%A7%D9%82%D8%AA%D8%B5%D8%A7%D8%AF-%D8%A7%D8%B2-%D8%A8%DB%8C%D9%86-%D9%85%DB%8C-%D8%B1%D9%88%D8%AF-%D9%82%D8%A7%D9%86%D9%88%D9%86-%D8%A7%D9%82%D8%AF%D8%A7%D9%85-%D8%B1%D8%A7%D9%87%D8%A8%D8%B1%D8%AF%DB%8C-%D8%A8%D8%B1%D8%A7%DB%8C-%D8%B1%D9%81%D8%B9-%D8%AA%D8%AD%D8%B1%DB%8C%D9%85-%D9%87%D8%A7-%D8%AD%D9%82-%D9%85%D9%84%D8%AA-%D8%B1%D8%A7-%D8%A7%D8%AF%D8%A7-%D9%85%DB%8C-%DA%A9%D9%86%D8%AF,"به گزارش خبرگزاری تسنیم از قم، حجت‌الاسلام مجتبی ذوالنور در گفت‌وگو با خبرنگاران به مناسبت آغاز سال جدید اظهار داشت: سال 99 سال خیلی سختی بود؛ مردم مشکلات معیشتی داشتند و سختی‌های زیادی را تحمل کردند.

رئیس کمیسیون امنیت ملی و سیاست خارجی مجلس شورای اسلامی افزود: با تحمل بالای مردمی که باسیلی صورتشان را سرخ کردند، سال 99 را پشت سر گذاشتیم و امیدواریم سال جدید با گشایش و موفقیت همراه باشد.

نماینده مردم قم در مجلس شورای اسلامی بیان کرد: مجلس شورای اسلامی در این 9 ماه که از فعالیتش می‌گذرد، اقدامات مناسبی انجام داده است، مالیات بر خانه‌های خالی و کنترل قیمت منازل، کاهش اجاره‌بها و مالیات بستن بر خانه‌های لوکس که فاصله طبقاتی را افزایش می‌دهد؛ رفع موانع تولید و رونق تولید، قانون اقدام راهبردی برای رفع تحریم‌ها و صیانت از منافع ملت ازجمله این اقدامات است.

وی تصریح کرد: برجام در این 5 سال به ضربات سختی به اقتصاد کشور وارد کرد و سبب سختی و مشکلات مردم شد چون تضمینی نگرفته بودند و طرف مقابل به تعهدات عمل نکرد؛ در برجام هیچ برگ برنده‌ای برای ما دیده نشده بود که بتوانیم حق خود را مطالبه کنیم اما این قانون نقص برجام را جبران کرده و کاری کردیم که طرف مقابل مجبور شود از مواضع خود کوتاه بیاید و حق ملت ایران را ادا کرده و در رفع تحریم‌ها تجدیدنظر کند.

ذوالنور گفت: باید مصون‌سازی و ایمن‌سازی در اقتصاد کشور داشته باشیم تا تحریم‌ها بر زندگی و معیشت مردم اثرگذار نباشد و این موضوع ازجمله برنامه‌های مجلس شورای اسلامی است.

رئیس کمیسیون امنیت ملی و سیاست خارجی مجلس شورای اسلامی عنوان کرد: 2 شهرستان برای قم در سال گذشته تصویب شد، برخلاف گذشته که دنبال الحق شهرهایی به قم بودند؛ این بار از ظرفیت‌های‌ استان قم استفاده شد و 2 شهرستان از تجمیع بخش‌های استان با تصویب هیئت دولت شکل خواهد گرفت.

نماینده مردم قم در مجلس شورای اسلامی ادامه داد: در بودجه 1400 دو ردیف جدید برای قم ایجاد شد که وضع اقتصادی قم بهتر شود و رشد بودجه استان قم نسبت به گذشته چشمگیر و مؤثرتر است.

وی خاطرنشان کرد: امیدواریم سال جدید سالی پر از خبر و برکت برای ملت ایران به‌خصوص شهر مقدس قم باشد، باید در سال جدید به وظیفه نوکری خود به‌عنوان نماینده مردم اهتمام داشته باشیم و در راستای رفع مشکلات جامعه اقدامات اساسی انجام دهیم.

انتهای پیام/452/س","ذوالنور: اثر تحریم‌ها بر معیشت مردم با ایمن‌سازی اقتصاد از بین می‌رود/ قانون ""اقدام راهبردی برای رفع تحریم‌ها"" حق ملت را ادا می‌کند- اخبار قم - اخبار استانها تسنیم"
77,https://www.tasnimnews.com/fa/news/1400/01/01/2473520/%D8%B1%D9%87%D8%A8%D8%B1%D8%A7%D9%86%D9%82%D9%84%D8%A7%D8%A8-%D8%AF%D8%A7%D9%88%D8%B7%D9%84%D8%A8%D8%A7%D9%86-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%B3%D9%86%DA%AF%DB%8C%D9%86%DB%8C-%DA%A9%D8%A7%D8%B1-%D8%B1%D8%A7-%D8%A8%D8%AF%D8%A7%D9%86%D9%86%D8%AF-%D9%85%D8%B4%D8%A7%D8%B1%DA%A9%D8%AA-%D8%A8%D8%A7%D9%84%D8%A7-%D9%88-%D8%A7%D9%86%D8%AA%D8%AE%D8%A7%D8%A8-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%82%D9%88%DB%8C-%D8%B6%D8%AF%D9%81%D8%B3%D8%A7%D8%AF-%D8%AC%D9%87%D8%A7%D8%AF%DB%8C-%D9%88-%D8%A7%D9%85%DB%8C%D8%AF%D9%88%D8%A7%D8%B1-%D8%A8%D8%B1%D8%A7%DB%8C-%D8%A7%DB%8C%D8%B1%D8%A7%D9%86-%D9%82%D9%88%DB%8C,"به گزارش حوزه دولت خبرگزاری تسنیم، رهبر معظم انقلاب اسلامی حضرت آیت الله خامنه‌ای در اولین روز از سال نو در سخنرانی زنده تلویزیونی خطاب به ملت شریف ایران، با تبیین وظایف اساسی دستگاهها و مردم برای تحقق شعار سال و حمایت تولید و رفع موانع آن، سیاست اعلامی در قضیه برجام یعنی لغو تحریم‌ها و راستی‌آزمایی آن قبل از بازگشت ایران به تعهدات برجامی را تخطی‌ناپذیر خواندند و در ادامه، انتخابات ریاست جمهوری در خرداد 1400 را در ابعاد داخلی و خارجی بسیار مهم برشمردند و با اشاره به نقشه و تلاش گسترده دشمنان برای ناامید کردن مردم از حضور در انتخابات تأکید کردند: ریاست جمهوری با اختیارات بسیار وسیع، مهمترین و مؤثرترین مدیریت کشور است و مردم برای ناامید کردن دشمن و نوسازی دستگاه‌ اجرایی، در انتخاب رئیس‌جمهور خصوصیاتی مانند مردمی بودن، کفایت، قدرت مدیریت، ایمان، عدالت‌خواهی، ضد فساد بودن، عملکرد انقلابی و جهادی، اعتقاد به توانمندی‌های داخلی، امیدواری به آینده و اعتقاد به جوانان را مورد توجه قرار دهند.

رهبر انقلاب در آغاز سخنانشان با اشاره به ورود به قرن جدید از نگاه عرفی، مقایسه‌ای کوتاه میان اوضاع ایران در سال 1300 و 1400 کردند و گفتند: سال 1300 سال کودتای انگلیسی به دست رضاخان و استقرار حکمرانی وابسته و دیکتاتوری بود اما سال 1400 سال انتخابات است یعنی حکمرانی متکی بر استقلال و آرای مردم و مبتنی بر اتکاء و اعتماد به نفس ملی.

ایشان با اشاره به محقق نشدن کامل شعار سال گذشته یعنی جهش تولید افزودند: البته در بخش‌های مهمی از تولید پیشرفت‌هایی حاصل شد که در برخی موارد می‌توان به آن جهش نیز اطلاق کرد که همین روند باید با قوت بیشتری ادامه یابد.

حضرت آیت‌الله خامنه‌ای در بحث ضرورت رفع موانع تولید به مواردی همچون واردات بی‌رویه، قاچاق کالاو رفع مقررات زائد اشاره کردند و افزودند: موانع تولید بسیار بیشتر است که باید در صداوسیما تبیین، و با کمک دستگاهها و مردم رفع شود.

ایشان، ورود مواد اولیه یا تجهیزات مورد نیاز تولید را ضروری خواندند و افزودند: افزایش قدرت خرید مردم، قطع دست واسطه‌ها، مبارزه با فساد و اصلاح نظام بانکی و گمرکی از دیگر اقدامات لازم برای تحقق شعار سال است که اگر این کارها با جدیت دنبال شود، یقیناً امسال تحولی در اقتصاد کشور ایجاد می‌شود.

رهبر انقلاب با اشاره به سوء‌استفاده و منفی‌بافی برخی‌ها با بزرگنمایی مشکلات موجود به خصوص در فضای مجازی وتبلیغات خارجی دشمنان گفتند: برخی آیه یأس می‌خوانند و راه را بن‌بست نشان می‌دهند اما اصلاً این‌طور نیست و ایران می‌تواند با استفاده از ظرفیت‌های مختلف داخلی از شکوفاترین اقتصادهای منطقه و حتی جهان باشد.

ایشان افزودند: استفاده از این ظرفیت‌ها احتیاج به معجزه ندارد بلکه مدیریتی قوی، دارای احساس مسئولیت، ضد فساد و دارای برنامه جامع اقتصادی می‌خواهد.

حضرت آیت‌الله خامنه‌ای با اشاره به اذعان کارشناسان بانک جهانی درباره رتبه هجدهم اقتصاد ایران در میان حدود 200 کشور افزودند: همین کارشناسان معتقدند ظرفیت‌های سرزمینی و انسانی زیادی در ایران وجود دارد که در صورت استفاده از آنها، رتبه اقتصادی ایران به رتبه 12 می رسد که بسیار مهم است.

رهبر انقلاب در بحث ظرفیت های سرزمینی، «وسعت کشور، همسایگان متعدد، قرار گرفتن در مسیر ترانزیت شرق به غرب و شمال به جنوب» و در موضوع ظرفیت‌های انسانی «جمعیت جوان، تحصیل کرده و آماده کار» را از جمله واقعیاتی خواندند که در کنار منابع طبیعی سرشار، ثروت‌های خدادادی زیرزمینی و زیرساخت های مهم ایجاد شده در 30 سال اخیر می‌تواند ایران را به کشوری پیشرفته تبدیل کند که هیچ‌گونه تحریمی بر آن اثر نداشته باشد.

ایشان رفع مشکلات موجود را نیازمند همدلی خواندند و افزودند: کسانی که سرمایه لازم را دارند و آحاد مردم که می‌خواهند مانند کمک مؤمنانه به کمک تولید بیایند، می‌توانند در این زمینه فعال شوند که خیریه‌های مردمی، نهادهای انقلابی و امنای مساجد فعال باید برای ساماندهی این مسئله مهم برنامه‌ریزی کنند.

رهبر انقلاب به تناسب موضوع مورد بحث یعنی اقتصاد کشور، به بیان نکاتی در باب تحریم‌ها نیز پرداختند.

ایشان محاصره اقتصادی و تحریم ملت‌ها و مانع تراشی در دستیابی آنها به دارو و مواد غذایی را جنایت حقیقی آمریکا برشمردند و افزودند: ملت ایران به فضل الهی، گلیم خود را از این آب بیرون کشیده است اما برخی ملت ها نمی توانند مقابله کنند.

رهبر انقلاب در تبیین دو راه ممکن برای مواجهه با تحریم‌ها افزودند: یک راه، خواهش از تحریم‌کننده برای کاهش یا برداشتن تحریم است که طبعاً او نیز خواسته‌های استکباریش را روی میز می گذارد و می‌گوید باید انجام دهید که این همان راه ذلت و انحطاط و عقب‌ماندگی است اما راه دوم، استفاده از ظرفیتها و نیروهای داخلی برای تولید کالاهای تحریمی و کاهش و بی‌اثر کردن تحریم‌هاست که ملت ایران راه دوم را انتخاب کرده و ادامه می‌دهد.

حضرت آیت‌الله خامنه‌ای تلاش ملت ایران برای تبدیل تحریم به فرصت را دارای نتایج تحسین‌برانگیز خواندند و با اشاره به مواردی از جمله تأمین وسایل بهداشتی مقابله با کرونا در داخل، افزایش توان علمی و افزایش حیرت انگیز قدرت دفاعی کشور گفتند: این واقعیات نشان می‌دهد که می‌توان تحریم را به فرصت تبدیل کرد.

رهبر انقلاب در همین زمینه به مسئولان حال و آینده کشور تأکید کردند: اقتصاد ایران را به تحریم گره نزنید و فرض را بر این بگذارید که تحریم‌ها باقی خواهد ماند.

ایشان افزودند: در این چند سال مکرر گفته شد که اگر تحریم برداشته یا اگر سرمایه گذاری خارجی شود، چنین و چنان خواهد شد، در حالی‌که این «اگر، اگرها» اقتصاد کشور را معطل و سردرگم می‌کند و بلاتکلیفی ضرر بزرگی برای اقتصاد است.

رهبر انقلاب در بخش دیگری از سخنانشان به موضوع بسیار مهم انتخابات ریاست جمهوری و انتخابات شوراها پرداختند و با اشاره به «اهمیت بالای انتخابات از بُعد داخلی و از بُعد بین المللی» گفتند: انتخابات از لحاظ داخلی یک نوسازی و یک نَفَس تازه برای بخش اجرایی است زیرا افراد تازه نَفَس و پُرانگیزه وارد کار می شوند و این موضوع بسیار مبارک است.

حضرت آیت‌الله خامنه‌ای حضور و مشارکت مردم در انتخابات را از لحاظ بین المللی نشان‌دهنده اقتدار ملی دانستند و افزودند: آنچه بیش از توان دفاعی و قدرت دیپلماسی زمینه‌ساز اقتدار کشور است، خودِ مردم و هوشیاری و پُرانگیزه و سرپا بودن آنها است و مظهر این حضور و اقتدار از همه مهمتر در انتخابات است.

ایشان اصلِ مشارکت مردم و همچنین میزان حضور مردم در انتخابات را از عوامل اصلی تاثیرگذار در اقتدار ملی برشمردند و گفتند: همه حتی کسانی که ممکن است رهبری را نیز قبول نداشته باشند، ایران قوی را به‌عنوان راه مقابله با دشمنی‌ها قبول دارند که یکی از راههای مهم قوی شدن ایران، مشارکت در انتخابات است.

رهبر انقلاب اسلامی تأکید کردند: دستگاههای جاسوسی برخی کشورها و از همه بدتر آمریکا و رژیم صهیونیستی تلاش دارند تا انتخابات را بی رونق کنند و به همین دلیل یا برگزارکنندگان را به مهندسی انتخابات، و یا شورای نگهبان را متهم می‌کنند و یا تلاش دارند با القای بی‌اثر بودن رأی مردم در بهبود اوضاع، مردم را دلسرد کنند.

حضرت آیت‌الله خامنه‌ای با اشاره به استفاده حداکثری از فضای مجازی برای دلسرد کردن مردم و همچنین از رونق انداختن انتخابات، از نحوه مدیریت فضای مجازی در کشور انتقاد کردند و گفتند: همه کشورهای دنیا، برفضای مجازی اِعمال مدیریت می‌کنند اما در کشور ما، برخی به رها بودن فضای مجازی افتخار می‌کنند درحالی‌که این شیوه به هیچ‌وجه افتخار ندارد.

رهبر انقلاب اسلامی تأکید کردند: مردم باید از فضای مجازی که وسیله آزادی است، استفاده کنند اما این فضا را نباید در اختیار دشمن قرار داد.

ایشان خاطر نشان کردند: دشمن تلاش دارد با شیوه‌های روانی مشارکت مردم در انتخابات را کاهش دهد که امیدواریم مردم با پاسخ رد، دشمنان را ناامید کنند.

نکته دوم که رهبر انقلاب اسلامی به آن اشاره کردند «اهمیت جایگاه ریاست جمهوری» بود که گفتند: جایگاه ریاست جمهوری، مهمترین و مؤثرترین مدیریت کشور است و طرح برخی مسائل همچون اینکه رئیس‌جمهور اختیاراتی ندارد یا تدارکاتچی است، خلاف واقع و از روی بی‌مسئولیتی یا بی‌اطلاعی یا غرض‌ورزی است.

ایشان با تأکید بر اینکه ریاست جمهوری پُرمشغله‌ترین و پُرمسئولیت‌ترین مدیریت کشور است، افزودند: تقریباً همه مراکز مدیریتی و اکثر امکانات حکومتی در اختیار رییس جمهور است و مدیریت‌ها در بخش‌هایی مثل قضایی و نظامی در قبال ریاست جمهوری، ناچیز است.

رهبر انقلاب اسلامی گفتند: همه ما باید به هنگام رأی دادن متوجه مسئولیت بزرگ و سنگینی باشیم که بر عهده رییس جمهور است.

حضرت آیت‌الله خامنه‌ای خطاب به افرادی که می خواهند داوطلب انتخابات شوند، گفتند: انتظار داریم سنگینی کار را متوجه شوید و بدانید چه مسئولیت سنگینی را می خواهید بر دوش بگیرید. اگر دیدید که می توانید این مسئولیت را بعهده بگیرید، آن‌گاه وارد کارزار انتخاباتی شوید.

رهبرانقلاب اسلامی تأکید کردند: مشکلات اصلی کشور را بدانید و برای آنها برنامه و راه‌حلِ ولو اجمالی داشته باشید. اقتصاد کشور و مسائل مهم آن مانند رشد تولید ملی، رشد سرمایه گذاری، تقویت پول ملی و مسئله تورم، موضوع امنیت کشور، آسیب‌های اجتماعی، نحوه مواجهه با سیاست های پیچیده دنیا و مسئله بسیار مهم فرهنگ را بشناسید.

ایشان با تأکید به آحاد مردم مبنی بر دقت در انتخاب خود، در بیان ویژگی‌های یک رئیس‌جمهور مطلوب گفتند: رییس‌جمهور مطلوب باید با کفایت، با ایمان، عدالت‌خواه و ضد فساد، دارای عملکرد انقلابی و جهادی، معتقد به توانمندی‌های داخلی، معتقد به جوانان به‌عنوان پیشران حرکت عمومی کشور و امیدوار به آینده باشد.

حضرت آیت‌الله خامنه‌ای تأکید کردند: اگر چنین فردی بر سر کار بیاید، کشور را به نقطه مطلوب خواهد رساند و مردم باید فردی با این خصوصیات را پیدا کنند که البته پیدا کردن آن شاید برای آحاد مردم آسان نباشد و باید به افراد مطلع و مورد اطمینان مراجعه کنند.

رهبر انقلاب اسلامی در پایان بحث انتخابات، به لزوم حفظ وحدت و انسجام ملی اشاره کردند و افزودند: انتخابات باید نماد وحدت ملی باشد نه نماد دودستگی و تفرقه و دوقطبی گری.

ایشان با تأکید بر اینکه تقسیم بندی‌های غلط چپ و راست باید کنار گذاشته و فقط آینده کشور و نظام اسلامی در نظر گرفته شود، خاطر نشان کردند: اختلاف در سلیقه و بینش سیاسی و قومیت و مذهب اشکالی ندارد اما این مسائل نباید برهم زننده وحدت ملی باشند.

بخش پایانی سخنان رهبر انقلاب اسلامی به موضوع برجام و مسائل منطقه اختصاص داشت.

حضرت آیت‌الله خامنه‌ای با اشاره به شکست سیاست فشار حداکثریِ آمریکا، گفتند: آن احمق قبلی، فشار حداکثری را برای ضعیف کردن ایران طراحی و اجرا کرد تا ایران ضعیف را پای میز مذاکره بکشاند و خواسته‌های مستکبرانه خود را تحمیل کند اما هم خودش با آن فضاحت از قدرت کنار رفت و هم آمریکا را مفتضح کرد و جمهوری اسلامی با قدرت و عزت همچنان ایستاده است.

ایشان تأکید کردند: فشار حداکثری شکست خورده و اگر دولت جدید آمریکا بخواهد همان سیاست را ادامه دهد، آنها نیز با شکست مواجه خواهند شد و ایران روز به روز قوی‌تر می‌شود.

رهبر انقلاب اسلامی سیاست اعلامی ایران درباره برجام و تعامل با طرفهای برجامی را تخطی‌ناپذیر و مورد اتفاق همه خواندند و تأکید کردند: آمریکا باید همه تحریم‌ها را لغو کند، بعد ایران راستی‌آزمایی خواهد کرد و در صورت لغو واقعی تحریم‌ها، بدون هیچ مشکلی به تعهدات برجامی خود بازخواهیم گشت.

حضرت آیت‌الله خامنه‌ای افزودند: قول آمریکایی‌ها معتبر نیست که بخواهند تحریم‌ها را روی کاغذ بردارند بلکه باید در عمل تحریم‌ها را بردارند و جمهوری اسلامی آن را راستی‌آزمایی کند.

ایشان با اشاره به اظهارات برخی مسئولان آمریکایی مبنی بر لزوم تغییر برجام به علت تغییر شرایط گفتند: بله، شرایط نسبت به سال 94 تغییر کرده اما این تغییر به نفع ایران بوده نه آمریکا.

ایشان، ایرانِ امروز را بسیار قوی‌تر و خود اتکاءتر از آن روز توصیف کردند و افزودند: در مقابل، آمریکا ضعیف‌تر شده زیرا دولتی بر سر کار آمد که با حرف و کار و کنار کشیدنش، آمریکا را مفتضح کرد و مشکلات اقتصادی نیز آن را فرا گرفته است. البته امروز هم سرنوشت رئیس‌جمهور آمریکا معلوم نیست چه خواهد شد.

هبر انقلاب اسلامی تأکید کردند: بنابراین در صورت تغییر، برجام باید به نفع ایران تغییر کند. البته ما با ابتکار جوانان و شرکتهای دانش‌بنیان، تحریم‌ها را بی‌اثر کرده ایم و این راه را با قوت ادامه خواهیم داد.

ایشان با تأکید بر عجله نداشتن ایران در خصوص راه‌حل ارائه شده برای برجام، گفتند: برخی می‌گویند نباید فرصت‌سوزی کرد. این حرف درست است اما عجله هم نباید کرد.

ایشان با اشاره به اینکه در مواردی ضرر عجله بیشتر از فرصت‌سوزی است، گفتند: بعنوان نمونه، در قضیه برجام عجله شد و در حالی که ما همه تعهدات خود را انجام دادیم، طرف‌های مقابل، تعهداتِ روی کاغذِ خود را انجام ندادند.

رهبر انقلاب اسلامی تأکید کردند: صبر و حوصله ایران زیاد است و اگر آنها سیاست اعلامی ما را قبول کردند، کار درست می‌شود و اگر هم قبول نکردند شرایط به همین شکل ادامه خواهد یافت.

حضرت آیت‌الله خامنه‌ای اظهارات برخی سیاسیون را مبنی بر اینکه در پیشقدم شدن برای عمل به تعهدات فرقی وجود ندارد، این موضوع را به علت سابقه بد آمریکایی‌ها قابل قبول ندانستند و گفتند: بحث «اول من، اول تو» نیست بلکه ما به تعهد آنها اطمینانی نداریم زیرا در زمان اوباما به آنها اعتماد و به تعهدات خود عمل کردیم اما آنها در حالی‌که روی کاغذ از برداشته شدن تحریم‌ها سخن می‌گفتند، به تعهدات خود عمل نکردند و عوامل‌شان هر شرکتی را که قصد کار کردن با ایران داشت، از سرمایه‌گذاری می‌ترساندند.

ایشان سیاست آمریکا در برخورد با ایران و قضایای منطقه از جمله حمایت از رژیم صهیونیستی، حضور غاصبانه در سوریه، همراهی با دولت سعودی در حمله به مردم مظلوم یمن و قضیه فلسطین را اشتباه خواندند و گفتند: امت اسلامی هرگز قضیه فلسطین را فراموش نخواهد کرد و دل بستن به عادی‌سازی روابط رژیم اشغالگر با چند دولت حقیر، کاملاً بی‌ارزش و اشتباه است.

رهبر انقلاب اسلامی با اشاره به چراغ سبز دولت دموکرات اوباما به دولت سعودی برای آغاز جنگ یمن و حمایت تجهیزاتی از بمباران مردم افزودند: آنها با گذشت شش سال نتوانستند مردم یمن را تسلیم کنند و امروز این سؤال از آمریکایی‌ها وجود دارد که آیا از روز اول می‌دانستید دولت سعودی را در چه باتلاقی گرفتار می‌کنید که امروز، هم خارج شدن از جنگ برایش ضرر دارد هم ادامه دادن آن؟

ایشان قضیه یمن و درماندگی دولت سعودی را نمونه‌ای از نتایج اعتماد به آمریکا از طرف متحدان آن دانستند و گفتند: آمریکایی‌ها این منطقه و ملتها را نمی‌شناسند و دائماً اشتباه می‌کنند.

انتهای پیام/",رهبرانقلاب: داوطلبان ریاست جمهوری سنگینی کار را بدانند / مشارکت بالا و انتخاب رئیس‌جمهور قوی، ضدفساد، جهادی و امیدوار برای ایران قوی- اخبار مجلس و دولت ایران - اخبار سیاسی تسنیم
78,https://www.tasnimnews.com/fa/news/1400/01/01/2473511/%D8%A2%DB%8C%D8%A7-%DA%A9%D8%B1%D9%88%D9%86%D8%A7%DB%8C-%D8%A7%D9%86%DA%AF%D9%84%DB%8C%D8%B3%DB%8C-%D9%85%D9%88%D8%AC%D8%A8-%D8%A7%D9%81%D8%B2%D8%A7%DB%8C%D8%B4-%D9%85%D8%B1%DA%AF-%D9%88-%D9%85%DB%8C%D8%B1-%D9%85%DB%8C-%D8%B4%D9%88%D8%AF-%D9%81%DB%8C%D9%84%D9%85,"به گزارش خبرگزاری تسنیم از کاشان ، شیوع ویروس کرونا در کشور موجی از نگرانی را میان مسئولان و عموم شهروندان و هموطنان ایجاد کرده است چرا که قدرت سرایت این ویروس منحوس به مراتب بیشتر از انواع قبلی است.

حمیدرضا بنفشه معاون تحقیقات و فناوری دانشگاه علوم پزشکی کاشان در گفت‌وگو با خبرنگار تسنیم آخرین اطلاعات مربوط به کرونای انگلیسی را تشریح کرد و آخرین اخبار و اطلاعات در زمینه کرونای جهش یافته انگلیسی را ارائه کرد.

وی در گفت‌وگو با خبرنگار تسنیم با بیان اینکه عمده تغییر در ویروس کرونا معمولاً در هر نقطه‌ای اتفاق می‌افتد به نام آن شهر یا کشور شهر ظهور پیدا می‌کند، اظهار داشت: علاوه بر کرونای مشهور انگلیسی انواع جهش یافته دیگری از ویروس کرونا در دیگر کشورهای جهان نظیر آفریقا و برزیل نیز مشاهده و به ثبت رسیده است.

معاون تحقیقات و فناوری دانشگاه علوم پزشکی کاشان با بیان اینکه این تغییرات عمدتا در قسمت چنگَک ویروس رخ می‌دهد، افزود: این جهش باعث می‌شود میزان سرایت ویروس افزایش پیدا کند و به صورت میانگین قدرت سرایت 70 درصد افزایش پیدا می‌کند و از سوی دیگر سن مبتلایان نیز کاهش پیدا می‌کند.

وی با بیان اینکه با جهش ویروس کرونا ریسک سرایت نیز افزایش پیدا می‌کند، ابراز داشت: آنچه که اهمیت دارد آن است که باید رعایت پروتکل‌های بهداشتی به ویژه استفاده از ماسک بیش از پیش رعایت شود تا شاهد کاهش شیوع ویروس کرونا و قطع زنجیره انتقال باشیم.

انتهای پیام/801/ح",آیا کرونای انگلیسی موجب افزایش مرگ و میر می‌شود؟ + فیلم- اخبار کاشان - اخبار استانها تسنیم
79,https://www.tasnimnews.com/fa/news/1400/01/01/2473516/%D8%AA%D8%B1%D8%A7%D9%81%DB%8C%DA%A9-%D8%B1%D9%88%D8%A7%D9%86-%D8%AF%D8%B1-%D9%85%D8%AD%D9%88%D8%B1-%D9%87%D8%A7%DB%8C-%D9%88%D8%B1%D9%88%D8%AF%DB%8C-%DA%AF%D9%84%D8%B3%D8%AA%D8%A7%D9%86-%D8%AB%D8%A8%D8%AA-%D8%A8%DB%8C%D8%B4-%D8%A7%D8%B2-2-%D9%85%DB%8C%D9%84%DB%8C%D9%88%D9%86-%D8%AA%D8%B1%D8%AF%D8%AF-%D8%AF%D8%B1-%D8%AC%D8%A7%D8%AF%D9%87-%D9%87%D8%A7%DB%8C-%D8%A7%D8%B3%D8%AA%D8%A7%D9%86,"مهدی میقانی در گفت‌وگو با خبرنگار تسنیم در گرگان ، با اشاره به آخرین وضعیت جاده‌های استان گلستان اظهار داشت: از ابتدای آغاز طرح نوروزی در جاده‌های استان گلستان، 2 میلیون و 488 هزار و 340 تردد در استان به ثبت رسیده است.

وی گفت: در حال حاضر شاهد ترافیک روان در محور‌های ورودی استان هستیم و تاکنون 148 هزار و 104 خودرو وارد استان شده‌اند که نسبت به سال گذشته افزایش 54 درصدی تردد را نشان می‌دهد.

مدیرکل راهداری و حمل و نقل جاده‌ای استان گلستان گفت: در روز 30 اسفندماه در مجموع 325 هزار و 447 تردد در محور‌های گلستان به ثبت رسیده است. پر ترددترین محور در این روز علی آباد کتول به آزادشهر با 27 هزار و 661 تردد بوده است.

میقانی ادامه داد: 69 درصد پلاک‌های تردد شده در استان بومی بوده است. از همه رانندگان درخواست می‌کنیم قبل از سفر در تماس با سامانه گویای 141 از آخرین وضعیت راه‌های استان مطلع شوند.

وی افزود: ایمنی یک محصول است و تنها کار راهداری، اورژانس، هلال‎ احمر و راهداری نیست و باید همه دست به دست هم بدهیم و نسبت به ایمنی راه‌‎ها اقدام کنیم.

انتهای پیام/581/ح",ترافیک روان در محور‌های ورودی گلستان؛ ثبت بیش از 2 میلیون تردد در جاده‌های استان- اخبار گلستان - اخبار استانها تسنیم
80,https://www.tasnimnews.com/fa/news/1400/01/01/2473506/40-%D8%AF%D8%B1%D8%B5%D8%AF-%D9%85%D9%87%D9%85%D8%A7%D9%86%D8%A7%D9%86-%DB%8C%DA%A9-%D9%85%D8%B1%D8%A7%D8%B3%D9%85-%D8%B9%D8%B1%D9%88%D8%B3%DB%8C-%D8%AF%D8%B1-%D8%A8%D9%88%D8%B4%D9%87%D8%B1-%D8%A8%D9%87-%DA%A9%D8%B1%D9%88%D9%86%D8%A7-%D9%85%D8%A8%D8%AA%D9%84%D8%A7-%D8%B4%D8%AF%D9%86%D8%AF,"به گزارش خبرگزاری تسنیم از بوشهر، بی‌توجهی به شرایط کرونایی و رعایت نکردن به دستورالعمل‌های بهداشتی سبب انتشار بیماری کرونا و افزایشی شدن بستری‌ها و فوتی‌ها می‌شود.

استان بوشهر که این روزها ابتلا به کرونا شیب صعودی گرفته عامل آن را عادی انگاردن و افزایش دورهمی‌ها و برپایی مراسم عروسی و عزا اعلام شده است.

رئیس دانشگاه علوم پزشکی بوشهر وضعیت رنگ‌بندی شهرستان‌های 10گانه استان را مورد اشاره قرار داد و اظهار داشت: از 10 شهرستان این استان 4 شهرستان بوشهر، گناوه، دیلم و کنگان در وضعیت نارنجی و 6 شهرستان دیگر زرد کرونایی است.

سعید کشمیری هر گونه غفلت و بی‌توجهی نسبت به دستورالعمل‌های بهداشتی را عامل افزایش بیماران کرونایی دانست و بیان کرد: مسافرت، دورهمی و برپایی مراسم عامل مهمی در انتشار ویروس کرونا است و باید مردم نسبت به رعایت دستورالعمل بهداشتی به ویژه استفاده مستمر از ماسک و پرهیز از مسافرت و تجمع خانوادگی توجه لازم کنند.

وی با بیان اینکه در یک مراسم عروسی 50 نفره 40 درصد آنان از جمله عروس و داماد در بوشهر به کرونا مبتلا شدند گفت: 50 نفر از خانواده عروس و داماد در این مراسم دعوت بوده‌اند که 20 نفر از آنان مبتلا به کرونا و 6 نفر دیگر در بیمارستان بستری شدند و یک نفر نیز فوت کرد.

رئیس دانشگاه علوم پزشکی بوشهر تجمع و برپایی مراسم دورهمی خانوادگی در وضعیت قرمز، نارنجی و زرد کرونایی را ممنوع دانست و تاکید کرد: بر اساس مصوبات ستاد ملی مقابله با کرونا مسافرت به شهر‌های با وضعیت قرمز و نارنجی ممنوع است و در این راستا 40 درصد شهرستان‌های استان بوشهر در شرایط نارنجی کرونایی قرار دارد.

کشمیری با بیان اینکه بسیاری از مردم نوروز را برای حفظ سلامت خود و اطرافیان با رعایت دستورالعمل‌های بهداشتی سپری می‌کنند افزود: اما متأسفانه برخی مردم در این زمینه با بی‌توجهی سبب ایجاد حوادث تلخ و وقایع ناگواری می‌شوند.

وی با تاکید به هشدارهای مسئولان برای پرهیز از مسافرت، عید دیدنی و دورهمی خاطرنشان کرد: در این زمینه بسیاری از مردم با نه گفتن به گردشگری نوروزی و توجه به دستورالعمل‌های بهداشتی سبب مصون ماندن اعضای خانواده به ویروس کرونا شده‌اند.

دبیر ستاد مقابله با کرونا در استان بوشهر گفت: تاکنون 21 هزار و 712 نفر به کرونا مبتلا شده‌اند که بیش از 98 درصد آنان بهبود یافته‌اند.

کشمیری از بستری 105 بیمار در بخش‌های کرونایی بیمارستان‌های استان بوشهر خبر داد و بیان کرد: از 8 بیمار کرونایی بستری در بخش مراقبت‌های ویژه استان بوشهر 5 بیمار آن با کمک دستگاه تنفس می‌کنند.

انتهای پیام/190/ح",40 درصد مهمانان یک مراسم عروسی در بوشهر به کرونا مبتلا شدند- اخبار بوشهر - اخبار استانها تسنیم
81,https://www.tasnimnews.com/fa/news/1400/01/01/2473517/%D8%AE%D8%B7%DB%8C%D8%A8-%D8%B2%D8%A7%D8%AF%D9%87-%D9%85%D9%86%D8%B7%D9%82%D9%87-%D9%85%D8%A7-%D8%A8%DB%8C%D8%B4-%D8%A7%D8%B2-%D9%87%D8%B1-%D8%B2%D9%85%D8%A7%D9%86-%D8%AF%DB%8C%DA%AF%D8%B1%DB%8C-%D9%86%DB%8C%D8%A7%D8%B2%D9%85%D9%86%D8%AF-%DA%AF%D9%81%D8%AA%DA%AF%D9%88%D9%87%D8%A7%DB%8C-%D9%81%D8%B1%D8%A7%DA%AF%DB%8C%D8%B1-%D8%A7%D8%B3%D8%AA,"به گزارش گروه بین‌الملل خبرگزاری تسنیم، سعید خطیب‌ زاده سخنگوی وزارت امور خارجه کشورمان روز یکشنبه در پیامی توئیتری به زبان عربی ضمن تبریک عید نوروز، بر موضع جمهوری اسلامی ایران مبنی بر ضرورت شکل‌گیری گفتگوها و ترتیبات منطقه‌ای فراگیر تأکید کرد.

سخنگوی وزارت امور خارجه در این پیام توئیتری اظهار داشت: «عربستان سعودی به نام شورای همکاری خلیج فارس بیانیه‌ای ضد ایرانی منتشرکرد. ولی ایران در پاسخ به پیام امیر قطر که توسط وزیر خارجه آن کشور تسلیم تهران شد، بر ضرورت گفتگوی منطقه ای تأکید کرد.»

وی ادامه داد: «منطقه ما اکنون، بیش از هر زمان دیگر به گفتگو و شکل دهی ترتیبات منطقه ای فراگیر نیازمند است. نوروز مبارک»

انتهای پیام/.",خطیب زاده: منطقه ما بیش از هر زمان دیگری نیازمند گفتگوهای فراگیر است- اخبار دیپلماسی ایران - اخبار بین الملل تسنیم
82,https://www.tasnimnews.com/fa/news/1400/01/01/2473515/%D8%AA%D8%B4%D8%B1%DB%8C%D8%AD-6-%D8%B3%D8%A7%D9%84-%D9%85%D9%82%D8%A7%D9%88%D9%85%D8%AA-%D9%85%D8%B1%D8%AF%D9%85-%DB%8C%D9%85%D9%86-%D8%A8%D9%87-%D8%B1%D9%88%D8%A7%DB%8C%D8%AA-%D8%A2%D9%85%D8%A7%D8%B1-499-%D9%85%D9%88%D8%B1%D8%AF-%D8%AD%D9%85%D9%84%D9%87-%D9%85%D9%88%D8%B4%DA%A9%DB%8C-%D8%A8%D9%87-%D8%AA%D8%A7%D8%B3%DB%8C%D8%B3%D8%A7%D8%AA-%D9%86%D8%B8%D8%A7%D9%85%DB%8C-%D8%B9%D8%B1%D8%A8%D8%B3%D8%AA%D8%A7%D9%86,"به گزارش گروه بین الملل خبرگزای تسنیم به نقل از شبکه خبری المسیره، «یحیی سریع» سخنگوی نیروهای مسلح یمن در نشست خبری ضمن تشریح 6 سال مقاومت مردم یمن اعلام کرد: از زمان شروع تجاوز به یمن، بیش از 260 هزار حمله به این کشور انجام شده است.

وی افزود: هزار حمله از ابتدای سال 2021 جاری انجام شده است. دهها حمله رصد نشده است به ویژه طی سالهای 2015 و 2016.

حملات به غیرنظامیان و زیر ساخت‌های یمن

وی افزود: بر اثر این حملات دهها هزار نفر از یمنی‌ها شهید و زخمی شده و بخش اعظم روستاها و منازل، شهرها و راهها، مساجد و موسسات دولتی و خصوصی تخریب شده است.

مهمترین عملیات بازدارندگی مقاومت

سریع تاکید کرد: از مهمترین عملیات بازدارندگی عملیات نظامی در استان «الضالع» بود که عملیات نظامی گسترده اعلام نشده بود. 10 عملیات نظامی اعلام نشده است.

عملیات تک تیراندازان

وی گفت: 54025 عملیات تک تیرانداز در جبهه‌های مختلف از شروع جنگ انجام گرفته است که بیش از 2500 عملیات طی دو ماه گذشته انجام شده است. در جریان عملیات تک تیراندازان یمنی دهها مزدور از جمله سودانی و افسران ارتش عربستان کشته و زخمی شده‌اند.

عملیات یگان موشکی ارتش یمن

سریع بیان کرد: یگان موشکی بیش از 1348 عملیات انجام داده است که 1348 موشک بالستیک شلیک شده است. با 499 موشک بالستیک تاسیسات نظامی دشمن سعودی و دشمن اماراتی را هدف قرار دادیم.

سخنگوی نیروهای مسلح یمن بیان کرد: یگان موشکی 849 موشک بالستیک علیه مراکز تجمع، تاسیسات، مقرها و مراکز دشمن و مزدورانش در یمن انجام داده است. یگان موشکی طی دو ماه گذشته 54 موشک بالستیک به اهداف نظامی در عربستان شلیک کرده است.

عملیات پهپادی انصارالله

وی اظهار داشت: یگان توپخانه در عملیات خود از انواع توپ استفاده کرده است به علاوه موشکهایی از نوع زلزال با بیش از 10 هزار موشک استفاده کرده است. نیروهای پدافند هوایی یمن بیش از 1534 عملیات شامل هدف قرار دادن هواپیماهای جنگی و مجبور کردن آنها به فرار انجام داده است.

وی گفت: یگان پهپادی بیش از 12623 عملیات که 1150 عملیات هجومی بوده است و 11473 عملیات شناسایی ، انجام داده است. بیش از 572 عملیات ضد اهداف دشمن در خارج و 578 عملیات در داخل یمن علیه مزدوران بوده است.

سریع اظهار داشت: در اوایل سال جاری میلادی 1464 عملیات از سوی یگان پهپادی انجام شده است که 1340 عملیات شناسایی و 124 عملیات هجومی بوده است.

عملیات مشترک یگان موشکی و پهپادی

سخنگوی نیروهای مسلح یمن بیان کرد: عملیات مشترک میان یگان موشکی و پهپادی در راستای عملیات بنیان المرصوص انجام شده است و پایگاههای نظامی و تاسیسات حیاتی سعودی هدف قرار گرفته است.

وی ادامه داد: از بارزترین عملیات مشترک انجام شده میان یگان موشکی و پهپادی که به طور کامل اعلام نشده است در مورخه 19 مارس 2020 بوده است. عملیات مشترک در این تاریخ اهداف نظامی حساس در پایتخت عربستان با موشک‌های بالستیک و پهپادها انجام شد.

عملیات یگان مهندسی، یگان توپخانه و پدافند هوایی

سخنگوی نیروهای مسلح یمن تاکید کرد: یگان مهندسی بیش از 10560 عملیات انجام داده است و استحکامات و تجهیزات و مراکز تجمع دشمن را هدف قرار داده است. نیروهای ضد زره بیش از 6385 عملیات انجام داده است که نفربرها و تجهیزات دشمن را هدف قرار داده است.

سریع گفت: یگان توپخانه بیش از 59852 عملیات انجام داده است که پشتیبانی بوده و حرکت دشمن را نشانه گرفته است که 638 عملیات با یگان پهپادی به طور مشترک انجام شده است.

سریع گفت: نیروهای پدافند هوایی بیش از 454 هواپیما اعم از جنگنده و هواپیماهای شناسایی و جاسوسی و نیز بالگرد را هدف قرار داده است.

وی افزود: نیروی دریایی و دفاع ساحلی یمن عملیات هلی برن دشمن را دفع کرده است و کشتی‌هایی که به آبهای منطقه‌ای یمن وارد شده اند را توقیف کرده است. نیروی دریایی یمن بیش از 34 عملیات در هدف قرار دادن کشتی‌ها، ناوها، ناوچه‌ها و قایق‌های جنگی و نیز سکوها و تاسیسات دشمن انجام داده است.

آمار کشته‌های متجاوزان عربستان و امارات

وی تاکید کرد: از ابتدای جنگ بیش از 10400 نفر از عناصر و افسران ارتش سعودی کشته و زخمی شده‌اند. بیش از 400 نفر از عناصر و افسران ارتش عربستان از ابتدای سال جاری میلادی در عملیاتی که آنرا هنوز اعلام نکرده‌ایم و جزئیات آن در زمان مناسب اعلام خواهد شد، کشته شده‌اند.

سخنگوی نیروهای مسلح یمن گفت: تا مورخه 23 مارس 2020 خسارات دشمن اماراتی به 1240 کشته و زخمی رسید. بیش از 8634 کشته و زخمی در میان مزدوران سودانی بوده است که در این بین 4416 نفر کشته و 4218 تن دیگر زخمی بوده است.

سریع گفت: تلفات انسانی در میان ارتش های شرکت کننده در ائتلاف ضد یمن ثبت شده است که برخی از آنها از جنگ کنار کشیده و خساراتی به شرکت‌های امنیتی آنها وارد شده است.

وی گفت: تلفات و خسارات وارد شده به مزدوران و خائنین بیش از 226615 کشته و زخمی بوده است. دشمن طی روزهای گذشته به کشته شدن 18 هزار مزدور و زخمی شدن 50 هزار نفر در سال 2020 فقط در جبهه مأرب اذعان کرد.

سریع بیان کرد: بیش از 4700 کشته و زخمی در ماههای گذشته در میان خائنان و مزدوران ثبت شده است.

خسارت به تجهیزات نظامی دشمن

وی افزود: بیش از 14524 خودرو نظامی، نفربر، تانک و دیگر تجهیزات و سلاح از ابتدای جنگ منهدم و از کار افتاده است.

دستاوردهای موشکی و نظامی ارتش یمن

سریع گفت: هر یمنی به صنایع نظامی که شاهد تحول چشمگیر بوده است افتخار می‌کند و ما توان ساخت سلاح های سنگین، میان برد و سبک را داریم. موشک‌های جدیدی هست که هنوز رونمایی نشده است و نسل مختلف از پهپاد در عملیات پس از پشت سرگذاشتن مراحل آزمایشی مشارکت خواهد کرد. طی سالیان محاصره و جنگ نیروهای مسلح یمن موفقیت زیادی در صنایع نظامی به دست آورده و موفق به توسعه توان نظامی خود شده اند.

وی اظهار داشت: ما در سال ششم جنگ موفق به وارد کردن تجهیزات نظامی جدید در جبهه‌های جنگ پس از گذراندن مراحل آموزشی فشرده، شده‌ایم. دشمن باید بداند که سال هفتم شاهد پایداری بیشتر خواهد بود و عملیات‌های نظامی در کار خواهد بود که جز با توقف جنگ و محاصره تمام نخواهد شد.

تداوم عملیات نظامی دردناک

سخنگوی نیروهای مسلح یمن بیان کرد: ما آمادگی خود را برای برداشتن هر گامی از سوی فرمانده انقلاب درباره بازدارندگی مشروع در واکنش به ادامه محاصره ملتمان اعلام می‌کنیم. آماده عملیات نظامی دردناک در انتقام قربانیان محاصره و شهیدان و زخمی شدگان و زیان دیدگان به شکل مستقیم و غیرمستقیم، هستیم.

وی گفت: دشمن سعودی در صورتی که جنگ را علیه یمن و ملت آن متوقف نکند، باید ضرابت نظامی بیشتری را در آینده انتظار داشته باشد. ما به انجام مسئولیت‌هایمان و مسئولیت در قبال ملت و کشور ادامه خواهیم داد و لحظه‌ای در روی آوردن به گامهای بیشتر برای آزادی اراضی یمن تردید نخواهیم کرد.

یحیی سریع تاکید کرد: ما از مواضع قبایل یمنی در همه مناطق تمجید می‌کنیم و نقش مهمی در نبرد آزادی و استقلال ایفا کردند. قبایل مأرب بخش جدانشدنی از قبایل یمن و ریشه دار هستند که در راس موضع مخالفت با دشمن و اشغالگران و مخالفت با مزدوران قرار دارند. ما به ملت بزرگوار یمن تاکید می‌کنیم که رفع رنج‌های ناشی از محاصره و جنگ در راس اولویت‌های نهاد نظامی است.

به دنبال گام‌های نظامی بزرگی هستیم

وی گفت: از این پس دشمن خواب خوش نخواهد داشت و رنگ آسایش نخواهد دید و تا زمانی که ملت ما رنج می‌برد، ضربات بسیار دردناک و شدید و بزرگ در راه است.

سریع گفت: پایداری ملت و نیروهای مسلح یمن طی شش سال زیر بمباران، ویرانی، قتل، محاصره ایجاب می‌کند که همه به مسئولیت خود عمل کنند. از فریب خوردگان و خائنان و مزدوران می خواهیم که موضع درست اتخاذ کنند و در کنار ملت و کشور خود قرار گیرند زیرا تداوم موضع خیانتکارانه تبعات وخیمی به دنبال خواهد داشت.

وی بیان کرد ما به دنبال گامهای نظامی بزرگی هستیم که برای دشمن غافلگیرکننده خواهد بود و این در مسیر آزادسازی کشور و تحقق استقلال آن است.

انتهای پیام/",تشریح 6 سال مقاومت مردم یمن به روایت آمار/ 499 مورد حمله موشکی به تاسیسات نظامی عربستان- اخبار آسیای غربی - اخبار بین الملل تسنیم
83,https://www.tasnimnews.com/fa/media/1400/01/01/2473509/%DA%A9%D8%A7%D8%B1%DB%8C%DA%A9%D8%A7%D8%AA%D9%88%D8%B1-%D8%A7%DB%8C%D8%B1%D8%A7%D9%86-%D9%BE%DB%8C%D8%B1-%D9%85%D8%B9%D8%B6%D9%84-%D8%B3%D8%A7%D9%84-%D9%87%D8%A7%DB%8C-%D8%A2%DB%8C%D9%86%D8%AF%D9%87-%D8%B2%D9%86%DA%AF-%D9%87%D8%B4%D8%AF%D8%A7%D8%B1-%D8%AA%D8%A7%D8%AE%DB%8C%D8%B1-%D8%AF%D8%B1-%D9%81%D8%B1%D8%B2%D9%86%D8%AF%D8%A2%D9%88%D8%B1%DB%8C,,زنگ هشدار تاخیر در فرزندآوری- گرافیک و کاریکاتور کاریکاتور تسنیم
84,https://www.tasnimnews.com/fa/news/1400/01/01/2473359/%D9%85%D8%AD%D8%AF%D9%88%D8%AF%DB%8C%D8%AA-%D9%87%D8%A7%DB%8C-%DA%A9%D8%B1%D9%88%D9%86%D8%A7%DB%8C%DB%8C-%D8%AA%D8%A7-%D9%BE%D8%A7%DB%8C%D8%A7%D9%86-%D8%AA%D8%B9%D8%B7%DB%8C%D9%84%D8%A7%D8%AA-%D8%AF%D8%B1-%D9%85%D8%A8%D8%A7%D8%AF%DB%8C-%D9%88%D8%B1%D9%88%D8%AF%DB%8C-%D9%88-%D8%AE%D8%B1%D9%88%D8%AC%DB%8C-%D8%AE%D9%88%D8%B2%D8%B3%D8%AA%D8%A7%D9%86-%D8%A7%D8%B9%D9%85%D8%A7%D9%84-%D9%85%DB%8C-%D8%B4%D9%88%D8%AF,"به گزارش خبرگزاری تسنیم از اهواز، کرونا همچنان استان خوزستان را در وضعیت ناگوار قرار داده و نیروی انتظامی مبادی ورودی و خروجی شهرهای خوزستان را به شدت کنترل می‌کند.

سفرهای آخر سال دوباره روند افزایشی کرونا را در استان سبب شده است و با اینکه هفته گذشته روند نزولی شده ولی این روزها مجدد روند صعودی شده و تعداد بستری‌ها در استان به بیش از هزار و 700 بیمار رسید.

وضعیت و رنگ‌بندی شهرها سبب شده مردم به عادی‌انگاری کرونا روی آورند و این باعث شده وضعیت کرونا در خوزستان به شدت شکننده باشد و هر لحظه ممکن است روند ابتلا و بستری به شکل صعودی در بیایید.

در روزهای اخیر سفرهای درون و بین شهری به سبب تعطیلات عید به شدت افزایشی شده است به طوری که در خروجی اهواز شاهد رشد 21 درصدی تردد بودیم و این سبب شده که مجددا کرونا در خوزستان افسار پاره کند. پلیس به شکل شبانه روز برای نظارت بر تردد خودروهای با پلاک غیربومی حضور دارد.

محدودیت‌های پلیس برای خودروهای با پلاک غیربومی تا پایان تعطیلات برقرار است

خودروهای با پلاک بومی حق خروج از شهرهای قرمز و نارنجی را نداشته و پلاک‌های غیربومی حق ورود به این شهرها را ندارند. این محدودیت تا پایان تعطیلات نوروز در استان برقرار است و ادامه آن به تصمیم ستاد استانی مدیریت کرونا بستگی دارد

سرهنگ‌ رضا دولتشاهی رئیس پلیس راه استان خوزستان گفت: در این بازده به بیش از 40 هزار خودرو تذکر زبانی دادیم همچنین بیش از 50 هزار خودرو را عودت و 2 هزار خودرو برابر قانون جریمه شدند.

در فرودگاه‌‌ها و پایانه‌های مسافربری نیز از همه مسافران برای خروج از استان تست کرونا گرفته و در صورت منفی شدن تست اجازه خروج داده می‌شود.

پذیرش بیماران کرونای در 39 بیمارستان خوزستان

فرهاد ابول‌نژادیان با اشاره به فعالیت شبانه روزی کادر درمان در مقابله با این ویروس منحوس اظهار داشت: در این شرایط بهترین کمک به کادر درمان رعایت پروتکل‌های بهداشتی و حضور نیافتن در مراسم‌ها و دید و بازدیدهای عیدانه است.

وی با اشاره به پذیرش کرونا در 39 بیمارستان خوزستان تصریح کرد: برای قطع زنجیره کرونا همه باید مسئولانه رفتار کنیم و از رفتارهای که وضعیت کرونا را تشدید می‌کند پرهیز کنیم. برای دیدارهای عید به شکل مجازی رفتار کنند و برای سلامت همدیگر هم که شده، از حضور در منزل یکدیگر خودداری کنیم.

رئیس دانشگاه علوم پزشکی اهواز اظهار داشت: در مقابله با این ویروس منحوس، تیم پزشکی و درمانی و بهداشتی حماسه بزرگی خلق کردند و این حرکت ستودنی و قابل تقدیر است.

وی بیان کرد: مجموعه بسیج، سپاه و شورای اصناف و به ویژه گروه‌های جهادی در ماه‌های اخیر همکاری خوبی با دانشگاه علوم پزشکی داشتند و در پیک سوم توانستیم با استفاده از این ظرفیت ها تا اندازه زیادی ویروس را در خوزستان مهار کنیم.

انتهای پیام/341/ح",محدودیت‌های کرونایی تا پایان تعطیلات در مبادی ورودی و خروجی خوزستان اعمال می‌شود- اخبار خوزستان - اخبار استانها تسنیم
85,https://www.tasnimnews.com/fa/news/1400/01/01/2473479/%D9%87%D9%86%D8%B1%D9%85%D9%86%D8%AF%D8%A7%D9%86-%D9%85%D8%AA%D8%B9%D9%87%D8%AF-%D8%B1%D9%88%D8%AD%DB%8C%D9%87-%D8%AC%D8%A7%D9%85%D8%B9%D9%87-%D8%B1%D8%A7-%D9%85%D8%AF%D9%86%D8%B8%D8%B1-%D9%82%D8%B1%D8%A7%D8%B1-%D9%85%DB%8C-%D8%AF%D9%87%D9%86%D8%AF-%D8%B2%D9%86%D8%AF%DA%AF%DB%8C-%D8%A8%D8%AF%D9%88%D9%86-%D9%87%D9%86%D8%B1-%D8%A7%D9%85%DA%A9%D8%A7%D9%86-%D9%BE%D8%B0%DB%8C%D8%B1-%D9%86%DB%8C%D8%B3%D8%AA,"به گزارش خبرنگار فرهنگی خبرگزاری تسنیم، نصرتی درباره هدف از برگزاری نخستین هنرواره ملی «روایت جهاد» گفت: در راستای تقدیر از زحمات و فداکاری کادر درمان کشور و همدلی مردم در جهت مقابله با ویروس کرونا این جشنواره برگزار می‌شود. در همین راستا آثار هنری نخستین هنرواره «روایت جهاد» بر پایه ایثار، مجاهدت، گذشت و تلاش‌های افراد جامعه تعریف شده است.

وی ادامه داد: در طول یکسال گذشته ایران و جهان با پدیده‌ای به نام ویروس کرونا مواجه بودند، که این امر سبب شده تا مردم در سرتاسر دنیا نتوانند به‌ مانند گذشته با یکدیگر ارتباط برقرار کنند و یک شرایط بحرانی برای مردم رقم زده است. در همین رابطه جامعه برای گذر از این شرایط بحرانی نیاز دارد روحیه خود را حفظ کند، که این امر با فعالیت‌های هنری محقق می‌شود، چراکه زبان هنر بهترین و موثرترین راهکار برای ایجاد انگیزه و نشاط در بین افراد جامعه محسوب می‌شود و می‌تواند کمک شایانی به جامعه بشری بکند، در واقع نخستین هنرواره «روایت جهاد» در همین راستا برگزار شده است.

وی درباره استقبال علاقمندان از حضور در این هنرواره و سطح کیفی آثار ارسال شده گفت: براساس اطلاع‌رسانی‌های انجام شده از سوی مسئولان هنرواره، استقبال خوبی برای شرکت در این جشنواره صورت گرفته است. اما در خصوص فعالیت هنرمندان در هنرواره «روایت جهاد»، به‌ویژه در حوزه موسیقی که باتوجه به شرایط موجود، دوران سختی را پشت سر گذاشته‌اند، آثار نسبتا خوبی به دبیرخانه جشنواره رسیده است، که این امر استقبال بالای علاقمندان وهنرمندان برای حضور در این جشنواره را نشان می‌دهد.

داور بخش موسیقی هنرواره ملی «روایت جهاد»، درباره نحوه حمایت مجموعه از برگزیدگان اولین دوره این هنرواره گفت: در بخش موسیقی براساس داوری و ارزیابی‌هایی که صورت می‌گیرد، از افرادی که از توانایی نسبتا خوبی در زمینه موسیقی برخوردار هستند، حمایت می‌شود ولذا از هیچ کمکی از جمله مشاوره و آموزش به افرادی که در این دوره جشنواره توانایی‌های خود را نشان دادند دریغ نمی‌کنیم. در واقع امیدوارم پس از اختتامیه با مشاوره، راهنمایی و حمایت مسیر را برای ادامه فعالیت‌های هنری افراد برگزیده هموار کنیم.

نصرتی در ادامه درباره نقش تاثیرگذار هنر در رفع بحران‌های اجتماعی تاکید کرد: تصور زندگی بدون هنر امکان‌پذیر نیست، چراکه عواطف، روحیات و افکار انسان‌ها با هنر به سمت پالایش، پاکی و شفافیت می‌رود، که این امر می‌تواند روحیه و روان افراد جامعه را تنظیم و تصحیح کند و در عین حال ما را در مسیر شور و نشاط هدایت کند. موسیقی از جایگاه ویژه‌ای در هنر برخوردار است و ما به‌عنوان متولیان در عرصه موسیقی تمام سعی و تلاش خود را به کار می‌گیریم تا آثار هنری متعهد که در خور شرایط جامعه باشند، معرفی شوند. هنرمند متعهد برای خلق یک اثر، باتوجه به شرایط کشور و روحیه افراد جامعه فعالیت می‌کند.

وی درباره نقش فعالیت‌‌های مناسب هنری و رسانه‌ای در جهت تقویت روحیه جامعه گفت: مدیریت هنر در بخش‌ها و سطوح‌های مختلف از اهمیت بالایی برخوردار است، در واقع مدیرانی که در حوزه هنر فعالیت می‌کنند، باید روحیه و احساس هنرمندان را درک و از آنان در مسائل مختلف حمایت کنند، تا هنرمند بتواند اثری هنری خود را خلق کند. در همین راستا رسانه‌ها وظیفه دارند فعالیت‌های هنری هنرمندان را به عرصه نمایش بگذارند، تا از این طریق مردم با آثار آنان آشنا شوند. به‌دلیل شیوع ویروس کرونا ارتباط بین هنرمند و جامعه کمرنگ شده است، دراین شرایط رسانه‌ها وظیفه دارند بیش از گذشته در این زمینه فعالیت کنند، چراکه هنر در ارتباط با مردم به معنا و مفهوم واقعی خود دست پیدا می‌کند و این امر سبب هدایت و تصحیح زندگی مردم در شرایط مختلف کشور می‌شود.

نصرتی در پایان درباره نقش هنر در زمینه وحدت و همدلی که تا چه میزان می‌تواند در جامعه اثرگذار باشد، گفت: تداوم و بروز عواطف جمعی با فعالیت‌های هنری صورت می‌گیرد. برای مثال افراد یک خانواده از شخصیت‌های مستقل برخوردار هستند، که این امر سبب می‌شود که آنان به مانند یکدیگر فکر نکنند، اما زبان هنر می‌تواند افراد جامعه در جهت یک طرز تفکر مشترک هدایت کند. در واقع هنر می‌تواند به مانند یک پل ارتباطی اشتراک فکری را در جامعه رقم بزند. هنر می‌تواند در جهت ارتباط با انسان‌ها و خصوصا جامعه تو این شرایط کرونایی خیلی موثر واقع شود.

اختتامیه هنرواره ملی «روایت جهاد» با موضوع مجاهدت‌های مردمی در عرصه مواسات و مبارزه با ویروس کرونا، با ویژه برنامه‌های هفته هنر انقلاب، در سالرزو شهادت شهید مرتضی آوینی، در فروردین ماه سال 1400 در حوزه هنری انقلاب اسلامی برگزار خواهد شد.

انتهای پیام/",هنرمندان متعهد روحیه جامعه را مدنظر قرار می‌دهند / زندگی بدون هنر امکان‌پذیر نیست- اخبار موسیقی و تجسمی - اخبار فرهنگی تسنیم
86,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
87,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
88,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
89,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
90,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
91,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
92,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
93,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
94,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
95,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
96,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
97,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
98,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
99,https://www.tasnimnews.com/fa/news/1400/01/01/2473501/%D8%B7%D8%A7%D9%84%D8%A8%D8%A7%D9%86-%D9%87%D9%86%D9%88%D8%B2-%D8%AF%D8%B1%D8%A8%D8%A7%D8%B1%D9%87-%D8%A2%D8%AA%D8%B4-%D8%A8%D8%B3-%D8%AA%D9%88%D8%A7%D9%81%D9%82-%D9%86%D8%B4%D8%AF%D9%87-%D8%A7%D8%B3%D8%AA,"به گزارش دفتر منطقه‌ای خبرگزاری تسنیم، «محمد نعیم» سخنگوی دفتر سیاسی طالبان در قطر گفت که این گروه طرحی را پیشنهاد کرده که براساس آن عملیات همه طرف‌های درگیر جنگ افغانستان کاهش می‌یابد.

با این حال نعیم به «رادیو آزادی» گفت که طالبان و دولت افغانستان هنوز درباره تامین آتش‌بس به توافق نرسیده‌اند.

وی درباره گزارش‌ها مبنی بر تمدید حضور نیروهای آمریکایی در افغانستان نیز تاکید کرد که نیروهای خارجی مطابق مهلت تعیین شده در توافقنامه قطر خاک افغانستان را ترک خواهند کرد.

این در حالی است که منابعی از توافق طالبان برای نوعی آتش‌بس 3 ماهه خبر داده بودند که براساس آن، این گروه در مدت تعیین شده از حمله به شهرهای بزرگ و شهرستان‌ها خودداری خواهد کرد.

به گفته منابع، طالبان این پیشنهاد را به آزادی 7 هزار زندانی این گروه و نیز خروج اسامی سران طالبان از فهرست سیاه سازمان ملل مطرح کرده است.

انتهای پیام/.",طالبان: هنوز درباره آتش‌بس توافق نشده است- اخبار آسیا-اقیانوسیه - اخبار بین الملل تسنیم
100,https://www.tasnimnews.com/fa/news/1400/01/01/2473496/%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%DA%A9%D8%B1%D9%88%D9%86%D8%A7-%D9%BE%D8%B4%D8%AA%DB%8C%D8%A8%D8%A7%D9%86-%D9%85%D8%AF%D8%A7%D9%81%D8%B9%D8%A7%D9%86-%D8%B3%D9%84%D8%A7%D9%85%D8%AA-%D8%A7%D8%B3%D8%AA,"سید کریم حسینی در گفت‌وگو با خبرنگار تسنیم در اهواز اظهار داشت: دانشگاه علوم پزشکی اهواز سال گذشته با استفاده از ظرفیت کادر درمان و پزشکی خود تلاش فراوانی را در مهار ویروس کرونا و همچنین خدمت‌رسانی به مردم داشت که جا دارد در نخستین روز از سال جدید از این مجموعه قدردانی کنیم.

وی افزود: نمایندگان مردم استان خوزستان در مجلس شورای اسلامی، همواره در کنار مجموعه دانشگاه ‌علوم ‌پزشکی بوده و از هیچ تلاشی برای کمک به این تلاشگران و مجاهدان عرصه سلامت دریغ نخواهند کرد.

نماینده مردم اهواز در مجلس شورای اسلامی گفت: مجلس با تمام توان در کنار مدافعان سلامت قرار دارد و آماده همه نوع پشتیبانی و حمایت از کادر درمان در مقابله با کرونا است.

وی بیان داشت: سال 99 مجلس شورای اسلامی برای کمک به مدافعان سلامت استان خوزستان از نظر حقوقی و تامین تجهیزات کمک‌های خوبی کرد و در سال جدید نیز این رویه را ادامه خواهیم داد.

انتهای پیام/341/ح","مجلس برای مقابله با ""کرونا"" پشتیبان مدافعان سلامت است- اخبار خوزستان - اخبار استانها تسنیم"
101,https://www.tasnimnews.com/fa/news/1400/01/01/2473498/%D9%86%D9%85%D8%A7%DB%8C%D9%86%D8%AF%D9%87-%D9%88%D9%84%DB%8C-%D9%81%D9%82%DB%8C%D9%87-%D8%AF%D8%B1-%DA%AF%DB%8C%D9%84%D8%A7%D9%86-%DA%A9%D8%A7%D8%BA%D8%B0%D8%A8%D8%A7%D8%B2%DB%8C-%D9%87%D8%A7%DB%8C-%D8%A7%D8%B6%D8%A7%D9%81%DB%8C-%D8%A7%D8%AF%D8%A7%D8%B1%D8%A7%D8%AA-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D8%AA%D9%88%D9%84%DB%8C%D8%AF%DA%A9%D9%86%D9%86%D8%AF%D9%87-%D8%AF%D8%A7%D8%AE%D9%84%DB%8C-%D8%AD%D8%B0%D9%81-%D8%B4%D9%88%D8%AF,"به گزارش خبرگزاری تسنیم از رشت، آیت‌الله رسول فلاحتی ظهر امروز در دیدار نوروزی جمعی از اقشار مختلف مردم، مدیران و معاونان دستگاه‌های اجرایی استان با وی ضمن تبریک آغاز سال 1400 اظهار داشت: رهبر معظم انقلاب امسال را به عنوان تولید، پشتیبانی‌ها و مانع‌زدایی‌ها نامگذاری کردند.

نماینده ولی‌فقیه در استان گیلان با بیان اینکه گسترش عرصه تولید منجر به ساماندهی بخش‌های صادرات، اقتصاد و توانمندی‌های کشور خواهد شد خاطرنشان کرد: رهبر معظم انقلاب در پیام نوروزی خود فرمودند سال گذشته اقداماتی در جهت جهش تولید انجام شد اما قانع‌کننده نبود.

آیت‌الله فلاحتی با اشاره به برخی موانع تولید در کشور گفت: بعضی افراد کالای مشابه تولید داخلی را از خارج وارد می‌کنند و این امر عرصه خرید، فروش و معامله کالای ایرانی را تنگنا قرار می‌دهد از طرفی نبود پشتیبانی‌ها و وجود موانع باعث شد که مطالبات رهبر معظم انقلاب از سال جهش تولید عملی نشود.

وی به ضرورت برطرف‌سازی موانع داخلی و خارجی که سد راه تولید‌کنندگان شده است اشاره و بیان کرد: کاغذبازی‌های اضافی در ادارات و نهادهای مختلف باید از بین برود از طرفی تولیدکننده صنعتی و کشاورزی برای دریافت تسهیلات، موانع بسیاری سر راه او قرار می‌گیرد که نباید اینگونه باشد.

رئیس ستاد احیای امر به معروف و نهی از منکر گیلان حمایت‌های مالی و فراهم کردن بازار مناسب عرصه تولید را در راستای تحقق شعار سال یعنی ""تولید، پشتیبانی‌ها و مانع‌زدایی‌ها"" اثرگذار دانست و گفت: نبود پشتیبانی‌ها و حمایت متولیان از جمله عواملی بوده که در عدم شکل‌گیری جهش تولید اثر داشته است.

نماینده ولی‌فقیه در استان گیلان با اشاره به حمایت همه‌جانبه وزارتخانه‌های صمت و جهاد کشاورزی از صنایع و تولیدکنندگان داخلی خاطرنشان کرد: پشتیبانی‌ها باید به‌گونه‌ای باشد که موجب رفع موانع و مانع‌زدایی شود.

آیت‌الله فلاحتی قوت و اقتدار نظام اسلامی در عرصه اقتصاد را از جمله اهداف شعار سال جدید به‌عنوان تولید، پشتیبانی‌ها و مانع‌زدایی‌ها برشمرد و افزود: تولیدکننده داخلی همواره نیاز به حمایت و هدایت دارد تا بتواند تولید خود را به سرانجام برساند ضمن اینکه باید هدایت شود تا بتواند کالای خود را عرضه کند.

امام جمعه رشت خاطرنشان کرد: امیدواریم با حمایت دولت کنونی و روی کار آمدن دولت جوان، انقلابی و حزب‌اللهی و عمل به خواسته‌ها و مطالبات رهبر معظم انقلاب بتوانیم شاهد یک اقتصاد قوی در کشور باشیم.

انتهای پیام/612/س",نماینده ولی‌فقیه در گیلان: کاغذبازی‌های اضافی ادارات در حمایت از تولیدکننده داخلی حذف شود- اخبار گیلان - اخبار استانها تسنیم
102,https://www.tasnimnews.com/fa/news/1400/01/01/2473500/%D9%85%D8%AD%D8%AF%D9%88%D8%AF%DB%8C%D8%AA-%D9%87%D8%A7%DB%8C-%DA%A9%D8%B1%D9%88%D9%86%D8%A7%DB%8C%DB%8C-%D9%86%D9%88%D8%B1%D9%88%D8%B2-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A7%D8%B9%D9%85%D8%A7%D9%84-%D9%85%DB%8C-%D8%B4%D9%88%D8%AF,"به گزارش خبرگزاری تسنیم از ساری، به نقل از مرکز اطلاع رسانی پلیس مازندران، سردار مرتضی میرزایی با اشاره به شرایط کرونایی حاکم بر جامعه از اعمال محدودیت‌های کرونایی توسط پلیس در ایام تعطیلات نوروز 1400 در سطح استان خبر داد و افزود: برابر تدابیر و تمهیدات ستاد مقابله با کرونا ورود خودروهای دارای پلاک غیر بومی به شهرها و مناطق نارنجی و قرمز ممنوع است.

وی افزود: خروج خودرو با پلاک غیر بومی از مناطق قرمز و نارنجی ممنوع بوده و تردد شبانه از ساعت 21 تا 3 بامداد در کل مناطق (قرمز، نارنجی، زرد و آبی) ممنوع است. تغییر احتمالی در خصوص لغو تردد شبانه در مناطق زرد و آبی از طریق قرارگاه عملیاتی اطلاع رسانی خواهد شد.

فرمانده انتظامی استان مازندران با تاکید بر پرهیز از سفرهای غیر ضروری در ایام نوروز به آن دسته از مسافرانی که مازندران را مقصد سفر خود انتخاب کرده اند، یادآور شد: با رعایت قانون و احترام به حقوق دیگران و رعایت پروتکل‌های بهداشتی و حفظ شئونات اسلامی و اخلاقی، محیطی امن و سفری ایمن و خاطره انگیز را برای خود و دیگران به یادگار بگذارند.

میرزایی با اشاره به ممنوعیت برپایی چادر در بوستان‌ها، پارک‌ها و مراکز تفریحی در همه شهرها با رنگ قرمز، نارنجی ، زرد و آبی، افزود: اقامت در کمپ‌های جنگلی همه شهرها با رنگ‌های قرمز، نارنجی، زرد و آبی نیز ممنوع است.

فرمانده انتظامی استان مازندران از ممانعت تردد خودروها و سرنشینان آنها که دارای تست مثبت کرونایی هستند از سوی پلیس برابر گزارش دانشگاه علوم پزشکی خبر داد و افزود: مسافرت این افراد در ایام قرنطینه که دارای تست مثبت کرونایی هستند، ممنوع بوده و برای آنان جریمه تعیین خواهد شد.

میرزایی خطاب به مسئولان اجرایی در شهرستان‌های استان مازندران نیز تاکید کرد: از اسکان افراد در اماکن غیرمجاز که توسط قرارگاه عملیاتی تعیین می‌شود، خودداری شود.

انتهای پیام/ 681/س",محدودیت‌های کرونایی نوروز در مازندران اعمال می‌شود- اخبار مازندران - اخبار استانها تسنیم
103,https://www.tasnimnews.com/fa/media/1400/01/01/2473505/%DA%A9%D8%A7%D8%B1%DB%8C%DA%A9%D8%A7%D8%AA%D9%88%D8%B1-%D8%B4%D8%A8%D8%A7%D9%87%D8%AA-%D9%87%D8%A7%DB%8C-%D8%A2%D8%B4%D9%86%D8%A7-%D8%AD%D9%85%D8%A7%DB%8C%D8%AA-%D8%A2%D8%B4%D9%86%D8%A7-%D8%A7%D8%B2-%D9%84%D8%A8%D8%A7%D8%B3-%D8%A7%DB%8C%D8%AA%D8%A7%D9%84%DB%8C%D8%A7%DB%8C%DB%8C,,حمایت آشنا از لباس ایتالیایی- گرافیک و کاریکاتور کاریکاتور تسنیم
104,https://www.tasnimnews.com/fa/news/1400/01/01/2473495/%D9%85%D8%B3%D8%A6%D9%88%D9%84%D8%A7%D9%86-%D8%A8%D8%B1%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%D8%B4%D8%AF%D9%86-%D8%B4%D8%B9%D8%A7%D8%B1-%D8%B3%D8%A7%D9%84-%D8%AF%D8%B1-%DA%A9%D9%86%D8%A7%D8%B1-%D9%85%D8%B1%D8%AF%D9%85-%D8%A8%D8%A7-%D8%B9%D8%B2%D9%85%DB%8C-%D8%B1%D8%A7%D8%B3%D8%AE-%D9%88%D8%A7%D8%B1%D8%AF-%D8%B9%D8%B1%D8%B5%D9%87-%D8%B4%D9%88%D9%86%D8%AF,"حجت الاسلام جواد شبستری در گفت‌وگو با خبرنگار تسنیم درارومیه، ضمن تبریک سال نو در رابطه با شعار سال 1400 که از سوی رهبر انقلاب اسلانمی تحت عنوان ""تولید پشتیبانی‌ها، مانع‌زدایی‌ها"" نامگذاری شده است اظهار داشت: هدف رهبر انقلاب از انتخاب شعار سال در چندین سال اخیر معطوف به تولید و تقویت آن است.

وی با تاکید بر ضرورت توجه به تولیدات داخلی افزود: برطرف کردن مشکلات کشور در گرو نگاه به داخل و تولید ملی است و مسئولان و مردم باید در برطرف کردن این مشکل اهتمام داشته باشند.

نماینده مردم آذربایجان ‌غربی در مجلس خبرگان رهبری تصریح کرد: نام‌گذاری 1400 به‌نام سال ""تولید، پشتیبانی‌ها و مانع‌زدایی‌ها"" متناسب با شرایط کنونی و علاج مشکلات کشور است و مسئولان و مردم باید در جهت رفع موانع تولید در کشور باشند.

وی تصریح کرد: انتخاب شعار سال از سوی مقام معظم رهبری به این مضمون است که مسئولان و مردم در سال‌های گذشته بیشتر به شعار سال توجه و عمل نکرده‌اند.

شبستری خاطرنشان کرد: در حالی که تمامی نامگذاری‌ها در سال‌های اخیر توسط مقام معظم رهبری به ویژه در حوزه تولید، اقتصاد و اشتغال بسیار عالمانه و بر حسب ضرورت کشور و مردم صورت گرفته است.

وی تاکید کرد: بنابراین مسئولان برای اجرایی شدن تولید، پشتیبانی‌ها و رفع موانع باید در کنار اقشار جامعه با عزمی راسخ وارد عرصه کار شوند و مردم نیز از تولید داخلی حمایت کنند.

شبستری ضمن تقدیر از رئیس قوه قضائیه در مورد پیگیری مشکلات واحدهای تولیدی و راه‌اندازی خط تولید آنها در کشور بیان کرد: هر سه قوه مجریه، مقننه و قضائیه در سال‌های اخیر در جهت پشتیبانی و رفع موانع تولید در کشور گام‌های مثبتی برداشته‌اند و انتظار می‌رود اهتمام این سه قوه، در جهت تقویت بنگاه‌های تولیدی در جهت رونق تولید و اشتغال در کشور بیشتر از سال‌های گذشته باشد.

نماینده مردم آذربایجان ‌غربی در مجلس خبرگان رهبری تصریح کرد: اگر کارخانه‌ها و واحدهای تولیدی کشور مورد توجه و حمایت بیشتر واقع شده از تولید داخلی دفاع شود می‌توان به کاهش بیکاری و افزایش اشتغال و سامان یافتن اقتصاد کشور امیدوار بود.

وی عنوان کرد: عمل به حکم مقام معظم رهبری بر مردم و مسئولان واجب است و بنابراین علاوه بر مسئولان، مردم نیز از تولیدات داخلی حمایت کنند تا شاهد رونق تولید در کشور باشیم.

انتهای پیام/7548/ح",مسئولان برای اجرایی شدن شعار سال در کنار مردم با عزمی راسخ وارد عرصه شوند- اخبار آذربایجان غربی - اخبار استانها تسنیم
105,https://www.tasnimnews.com/fa/news/1400/01/01/2473503/%D8%AD%D8%B6%D9%88%D8%B1-%D8%B1%D8%A6%DB%8C%D8%B3-%D9%85%D8%AC%D9%84%D8%B3-%D8%AF%D8%B1-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%AC%D9%86%D9%88%D8%A8-%DA%A9%D8%B1%D9%85%D8%A7%D9%86-%D9%82%D8%A7%D9%84%DB%8C%D8%A8%D8%A7%D9%81-%D9%85%D8%AC%D9%84%D8%B3-%D8%B2%D9%85%DB%8C%D9%86%D9%87-%D9%87%D8%A7%DB%8C-%D9%82%D8%A7%D9%86%D9%88%D9%86%DB%8C-%D9%82%D8%AF%D8%B1%D8%AA%D9%85%D9%86%D8%AF%D8%B4%D8%AF%D9%86-%D8%A7%D9%82%D8%AA%D8%B5%D8%A7%D8%AF-%D9%85%D8%B1%D8%AF%D9%85%DB%8C-%D8%B1%D8%A7-%D9%81%D8%B1%D8%A7%D9%87%D9%85-%D9%85%DB%8C-%DA%A9%D9%86%D8%AF-%D8%B9%DA%A9%D8%B3,"به گزارش خبرگزاری تسنیم از کرمان، محمدباقر قالیباف رئیس مجلس شورای اسلامی در یک سفر از پیش اعلام‌نشده وارد کرمان شد و بر سر مزار شهید سلیمانی حضور یافت.

رئیس مجلس همچنین به شهرستان عنبرآباد و کهنوج رفت و با برخی گروه‌های جهادی که مشغول فعالیت ساخت و ساز هستند، از نزدیک دیدار کرد.

قالیباف در ادامه به مناطق محروم کرمان رفت و با مردم این مناطق به گفت وگو پرداخت.

رئیس مجلس با بیان اینکه ""از امروز صبح به مناطق محروم جنوب کرمان آمده‌ام تا هم در کنار بچه‌های جهادی باشم هم با مردم گفت‌وگو کنم هم در جریان لایه‌ای از اقتصاد مردمی که به خصوص دختران و زنان محلی آن را مدیریت می‌کنند، قرار گیرم"" اظهار داشت: درخشان‌ترین سرمایه‌های ایران، همین دختران معصوم ولی شجاع و توانمند و با سلیقه هستند که اگر کمی بیشتر حواسمان به ذوق و هنر و استعدادشان باشد، ما را به اوج می‌رسانند.

قالیباف با بیان اینکه ""مشکلات زمانی حل می‌شوند که کار را به دست خود مردم بسپاریم؛ امیدوارم بتوانیم فراتر از حرف و سخنرانی، زمینه‌های قانونی قدرتمند شدن اقتصاد مردمی را فراهم کنیم"" گفت: اینجا جیرفت در جنوب کرمان است. دل‌های همه مثل لباس‌های زیبایشان بهاری است ولی به این دل‌های مهربان و دست‌های توانمند کمتر بها داده‌ایم.

رئیس مجلس با بیان اینکه ""سرمایه اصلی مملکت ما نفت و گاز نیست"" تصریح کرد: درخشان‌ترین سرمایه‌های ایران، همین دختران معصوم ولی شجاع و توانمند و با سلیقه هستند که اگر کمی بیشتر حواسمان به ذوق و هنر و استعدادشان باشد، ما را به اوج می‌رسانند. امیدوارم بتوانیم فراتر از حرف و سخنرانی، زمینه‌های قانونی قدرتمند شدن اقتصاد مردمی را فراهم کنیم و در سال تولید به وظیفه خود در قبال این چشمان معصوم و دستهای توانمند عمل کنیم.

انتهای پیام/ش+",حضور رئیس مجلس در مناطق محروم جنوب کرمان/ قالیباف: مجلس زمینه‌های قانونی قدرتمندشدن اقتصاد مردمی را فراهم می‌کند + عکس- اخبار کرمان - اخبار استانها تسنیم
106,https://www.tasnimnews.com/fa/news/1400/01/01/2473492/%D8%AA%D8%A7%D8%B2-%D9%87-%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%DA%A9%D9%88%D9%88%DB%8C%D8%AF-19-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C-%DA%A9%D8%B1%D9%88%D9%86%D8%A7-%D8%AF%D8%B1-%D8%AA%D8%B9%D8%B7%DB%8C%D9%84%D8%A7%D8%AA-%D9%86%D9%88%D8%B1%D9%88%D8%B2%DB%8C-%D8%A7%D8%B3%D8%AA%D8%A7%D9%86-%D8%B1%D8%A7-%D8%AA%D9%87%D8%AF%DB%8C%D8%AF-%D9%85%DB%8C-%DA%A9%D9%86%D8%AF,"به گزارش خبرگزاری تسنیم از ارومیه ، شرایط کرونایی آذربایجان ‌غربی در چند هفته اخیر کاملا ثابت و پایدار بوده و تنها تغییر آن، تبدیل رنگ شهرستان خوی از نارنجی به‌ زرد بوده است که با‌ توجه به جمعیت بسیار زیاد آن و حتی چند برابری نسبت به شهرستان‌های دیگر اتفاقی بسیار مثبت تلقی می‌شود.

تقارن تعطیلات نوروزی و به‌نوعی خستگی شدید، هم مردم و هم کادر بهداشت و درمان از محدودیت‌های کرونایی به‌شدت وضعیت مناسب و متعادل فعلی را تهدید می‌کند و در‌ صورت رعایت نکردن توصیه‌ها درباره منع دید‌ و بازدیدها و برپایی جشن‌ها و دورهمی‌های خانوادگی، قطعاً از نیمه دوم فروردین‌ ماه آمار بیماران کرونایی افزایش شدیدی خواهد کرد و می‌توان ادعا کرد که پیک قدرتمند پنجم را نه‌ تنها در آذربایجان ‌غربی بلکه در کل کشور ایجاد کند.

با‌ توجه به این‌که شمال استان بن‌بست بوده و جنوب آن هم دارای شهرستان‌های بسیار کوچک است بنابراین افزایش و یا کاهش تعداد مبتلایان نسبت به شهرستان‌های پر جمعیت استان همچون خوی و ارومیه کم ‌اهمیت‌تر هستند و از همین رو تمامی شهرستان‌های جنوب آذربایجان ‌غربی یعنی میاندوآب، تکاب، شاهین‌دژ، پیرانشهر، بوکان، سردشت و مهاباد زرد رنگ هستند.

در شمال آذربایجان ‌غربی هم دو شهر بن‌بست چالدران و پلدشت همچنان آبی رنگ بوده و شوط زرد رنگ است اما دو شهرستان ماکو و چایپاره نارنجی رنگ هستند که در صورت ادامه رفت‌ و آمدها بین این دو شهر به مرکز استان یعنی ارومیه که آن هم نارنجی است می‌تواند شرایط دو شهر پرجمعیت خوی و سلماس را وخیم‌تر کند و آمار بیماران کرونایی را در این دو شهر افزایش دهد.

محمد ارزنلو با ابراز نگرانی از گسترش بیماری کرونا در تعطیلات نوروزی اظهار داشت: خوشبختانه با رعایت دستور‌العمل‌های مردمی و نیز تلاش‌های شبانه‌روزی کادر بهداشت‌ و درمان، وضعیت شهرستان خوی از نارنجی به زرد تقلیل بافته است.

وی با اظهار نگرانی از سهل‌انگاری دوباره توسط مردم بیان کرد: به‌شدت از سهل‌انگاری و عادی انگاری کرونا نگرانی وجود دارد به‌ ویژه اینکه امروز شهر خوی زرد رنگ شده و محدویت‌های کرونایی در آن دیگر اعمال نمی‌شود و پیش‌بینی می‌شود که با تعطیلات نوروزی و دید‌ و بازدید‌ها بار دیگر در نیمه دوم فروردین و نیمه اول اردیبهشت آمار بیماران کرونایی افزایش یابد و به‌همین دلیل مردم باید پروتکل‌های بهداشتی و به‌ویژه زدن ماسک را رعایت کنند.

در مرکز آذربایجان ‌غربی ارومیه و نقده که دو شهر نزدیک به هم هستند رنگ نارنجی را هم‌چنان بر روی خود می‌بینند و دو شهرستان سلماس و اشنویه خوشبختانه زرد ‌رنگ هستند و شرایط مناسبی را دارند اما با ‌توجه به مقاربت‌‌های جغرافیایی و فرهنگی با ارومیه، هر لحظه احتمال وخیم شدن شرایط در این دو شهرستان وجود دارد و در صورت کنترل رفت ‌و آمدها می‌توان از این امر جلوگیری کرد.

وضعیت کلی آذربایجان‌غربی در حالت کلی مثبت تلقی می‌شود اما همچنان نگران‌کننده است و احتمال فوران کرونای انگلیسی در استان وجود دارد و تنها چاره کار، رعایت پروتکل‌های بهداشتی توسط مردم است که می‌تواند از وقوع یک فاجعه و موج پنجم جلوگیری کند.

انتهای پیام/7548/ح",تاز‌ه‌ترین وضعیت کووید 19 آذربایجان ‌غربی/ کرونا در تعطیلات نوروزی استان را تهدید می‌کند- اخبار آذربایجان غربی - اخبار استانها تسنیم
107,https://www.tasnimnews.com/fa/news/1400/01/01/2473493/%D9%87%D8%AF%D9%81-%D9%82%D8%B1%D8%A7%D8%B1-%DA%AF%D8%B1%D9%81%D8%AA%D9%86-%DA%A9%D8%A7%D8%B1%D9%88%D8%A7%D9%86-%D9%84%D8%AC%D8%B3%D8%AA%DB%8C%DA%A9-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A8%D8%A7%D8%A8%D9%84-%D8%B9%D8%B1%D8%A7%D9%82,"به گزارش گروه بین الملل خبرگزاری تسنیم به نقل از المسله، یک منبع امنیتی در استان بابل امروز یکشنبه از هدف قرار گرفتن کاروان لجستیک وابسته به ائتلاف آمریکایی در اتوبانی در این استان خبر داد.

این منبع بیان کرد: یک بمب در مسیر کاروان لجستیک وابسته به ائتلاف آمریکایی در اتوبانی در استان بابل منفجر شده که تلفات و خساراتی به دنبال نداشته است.

المسله گزارش داد: این 35 حمله از این دست بود و بیشتر در جنوب و مرکز عراق رخ داده است. استان‌های عراقی طی هفته‌های گذشته شاهد حملات مکرر به ستون وابسته به ائتلاف بین المللی بوده است.

انتهای پیام/",هدف قرار گرفتن کاروان لجستیک آمریکا در بابل عراق- اخبار آسیای غربی - اخبار بین الملل تسنیم
108,https://www.tasnimnews.com/fa/news/1400/01/01/2473490/%D9%86%D9%85%D8%A7%DB%8C%D9%86%D8%AF%D9%87-%D8%A7%D8%B1%D8%AF%D8%A8%DB%8C%D9%84-%D8%AF%D8%B1-%D9%85%D8%AC%D9%84%D8%B3-%D8%AA%D8%AD%D9%82%D9%82-%D8%B4%D8%B9%D8%A7%D8%B1-%D8%B3%D8%A7%D9%84-%D9%88-%D8%A7%D8%B1%D8%AA%D9%82%D8%A7%DB%8C-%D8%B3%D8%B7%D8%AD-%D8%B1%D8%B6%D8%A7%DB%8C%D8%AA%D9%85%D9%86%D8%AF%DB%8C-%D9%85%D8%B1%D8%AF%D9%85-%D8%A8%D8%A7-%D8%B1%D9%88%D8%AD%DB%8C%D9%87-%D8%AC%D9%87%D8%A7%D8%AF%DB%8C-%D9%85%D9%85%DA%A9%D9%86-%D8%A7%D8%B3%D8%AA,"صدیف بدری در گفت و گو با خبرنگار تسنیم در اردبیل اظهار داشت: امیدواریم در سال 1400 که از سوی رهبر معظم انقلاب اسلامی با عنوان تولید، پشتیبانی‌ها و مانع زدایی نامگذاری شد با همت بلند مسئولان در مسیر تقویت محور تولید گام‌های بزرگ و عظیم برداشته شود که در رفع مشکلات موثر خواهد بود.

وی تحقق شعار تولید، پشتیبانی‌ها و مانع زدایی را مستلزم روحیه جهادی دانست و افزود: در تداوم مسیر تقویت محور تولید امسال با توجه به تاکید مقام معظم رهبری برای تحقق شعار تولید، پشتیبانی‌ها و مانع زدایی باید با روحیه جهادی و انقلابی تلاش شود.

بدری با تاکید بر توجه جدی مسئولان اجرایی استان اردبیل به بخش تولید تصریح کرد: باید با عبرت‌گیری از کاستی‌های پیش آمده در راستای عمل به اهداف سال ""جهش تولید""، همه تلاش‌ها را با استفاده از روحیه جهادی برای ارتقای سطح رضایتمندی مردم و خدمت صادقانه به نظام مقدس اسلامی در سال جدید به‌‌کار بگیریم.

نماینده مردم شهرستان‌های اردبیل، نیر، نمین و سرعین در مجلس شورای اسلامی با اشاره به وضعیت شیوع کرونا در جامعه بیان کرد: شیوع کرونا در سطح جامعه و کشور مشکلات بسیاری را در حوزه های مختلف به وجود آورد که امیدواریم در سال 1400 با رفع این بیماری سلامت، شادکامی و چشم انداز روشن اقتصادی را برای جامعه فراهم شود.

رئیس مجمع نمایندگان مجلس شورای اسلامی استان اردبیل با بیان اینکه استان اردبیل ظرفیت‌های فراوانی داریم اظهار کرد: در حال حاضر در مناطق مختلف استان اردبیل شاهد ظرفیت‌های مختلفی هستیم که باید در بخش‌های صنعت، گردشگری، تجارت، کشاورزی، دامپروری، اشتغال و حمل و نقل با توجه جدی اقداماتی انجام شود که منجر به تقویت محور تولید شود.

انتهای پیام/146/س",نماینده اردبیل در مجلس: تحقق شعار سال و ارتقای سطح رضایتمندی مردم با روحیه جهادی ممکن است- اخبار اردبیل - اخبار استانها تسنیم
109,https://www.tasnimnews.com/fa/news/1400/01/01/2473464/%D8%A2%DB%8C%D8%A7-%D8%B3%D8%AF-%D8%A7%D9%84%D9%86%D9%87%D8%B6%D9%87-%D9%85%D9%88%D8%AC%D8%A8-%D8%AC%D9%86%DA%AF-%D9%85%D9%86%D8%B7%D9%82%D9%87-%D8%A7%DB%8C-%D8%AF%D8%B1-%D8%A2%D9%81%D8%B1%DB%8C%D9%82%D8%A7-%D9%85%DB%8C-%D8%B4%D9%88%D8%AF,"به گزارش گروه بین الملل خبرگزاری تسنیم، رادیو مونت کارلو در گزارشی با عنوان «آیا سد النهضه (رنسانس) به جنگ منطقه‌ای در آفریقا منجر می شود»، آورده است: مصر رود نیل را امنیت ملی خود می‌داند و این از دهه‌ها قبل وجود دارد.

وزیر دفاع سابق مصر تهدید به دخالت نظامی در صورت به خطر افتادن سهم مصر از رود نیل کرده است اما «عبدالفتاح السیسی» رئیس جمهور مصر بارها بر لزوم به کارگیری زبان دیپلماتیک به جای تهدید به نیروی نظامی تاکید کرده است.

سرو سامان دادن به روابط منطقه‌ای به مصر توان زیادی برای فشار اضافی به اتیوپی در زمینه سد النهضه می‌دهد.

السیسی حامی پیشنهاد سودان در زمینه گفتگو با میانجی‌گری بین‌المللی درباره سد النهضه است. وی در نشستی خبری در اوایل مارس 2021 از تمایل دو کشور سودان و مصر درباره دست یابی به توافق قانونی الزام آور درباره سد النهضه قبل از موسم طغیان نیل خبر داد.

وی به اتیوپی درباره تلاش برای تسلط بر نیل هشدار داد و اعلام کرد که اتیوپی به عنوان یک کشور واقع در شاخ آفریقا به شکل یکجانبه قصد شروع مرحله دوم آبگیری سد النهضه دارد که این زیان سنگینی به منافع مصر و سودان وارد خواهد کرد.

رئیس جمهور مصر بر از سرگیری مذاکرات با میانجی گری کمیته چهارجانبه متشکل از اتحادیه آفریقا و آمریکا و اتحادیه اروپا و سازمان ملل تاکید کرد.

با وجود اینکه السیسی لحن دیپلماسی در پیش گرفته است و از لحن تهدید پرهیز کرده است اما صبر مردم مصر در حال به سر آمدن است.

رادیو مونت کارلو در ادامه به تلاش مصر برای برقراری آرامش با قطر پس از اینکه سعودی و دوحه با هم آشتی کردند، اشاره کرده است

همزمان رسانه‌های مصری دولتی به فواید نزدیکی سیاسی میان کشورهای منطقه پس از اینکه مصر از تمایل همکاری با ترکیه خبر داد اشاره کرده و تاکید می‌کنند که این سبب خواهد شد که قاهره روی اتیوپی و سد النهضه تمرکز کند.

مصر و سودان اخیرا به همکاری دوجانبه در بسیاری از زمینه‌ها از جمله تجارت، کشاورزی، بهداشت، انرژی و حمل و نقل روی آورده است.

رادیو مونت کارلو گزارش داد: اتیوپی توان رویارویی با ائتلاف بندی منطقه‌ای را ندارد به ویژه که جنگ داخلی در منطقه «تیگرای» و انزوای بین المللی اتیوپی کار را برای «آدیس آبابا» سخت کرده است و تعلیق کمک‌های اتحادیه اروپا به اتیوپی و نیز قطع کمک‌های آمریکا به اتیوپی به سبب سد النهضه، گواه این مدعاست.

این رسانه اروپایی می‌نویسد: اوضاع اقتصادی نابسامان توان کافی برای این حمله را نمی‌دهد اما این بدان مفهوم نیست که مصر به جنگ احتمالی به عنوان ابزاری برای بسیج ملی و وحدت کشور روی نخواهد آورد تا نگاه‌ها را از مشکلات داخلی دور کند و خود را به عنوان یک رقیب قوی در خاورمیانه مطرح کند.

رادیو مونت کارلو آورده است: فرضیه جنگ میان کشورها بر سر منابع آبی مطرح است و فرضیه جنگ بر سر آب روی میز است اما با همه این تفاسیر بعید نیست که طرفین به راهکار سیاسی به جای روی آوردن به درگیری نظامی فاجعه بار روی آورند.

انتهای پیام/",آیا سد «النهضه» موجب جنگ منطقه‌ای در آفریقا می‌شود؟- اخبار آفریقا - اخبار بین الملل تسنیم
110,https://www.tasnimnews.com/fa/news/1400/01/01/2473494/%D8%AE%D8%B4%D9%85-%D8%A7%DB%8C%D9%86%D8%AA%D8%B1%DB%8C-%D9%87%D8%A7-%D8%A7%D8%B2-%D9%BE%DB%8C%D8%B1%D9%84%D9%88-%D8%A8%D9%87-%D8%AE%D8%A7%D8%B7%D8%B1-%D8%A7%D8%B8%D9%87%D8%A7%D8%B1%D8%A7%D8%AA%D8%B4-%D8%AF%D8%B1%D8%A8%D8%A7%D8%B1%D9%87-%D9%85%D9%84%DB%8C-%D9%BE%D9%88%D8%B4%D8%A7%D9%86-%D8%A7%DB%8C%D9%86-%D8%AA%DB%8C%D9%85,"به گزارش خبرگزاری تسنیم، روزنامه گاتزتا دلواسپورت نوشته است که باشگاه اینتر از صدور مجوز خروج لژیونرهای ملی‌پوش این تیم از ایتالیا برای ملحق شدن به اردوی تیم‌های ملی‌شان راضی نیست و در این میان اظهارات طعنه‌امیز آندره‌آ‌ پیرلو هم مزید بر علت شده است که ناراحتی آنها دوچندان شود.

به دنبال ابتلای 4 بازیکن و یکی از اعضای کادر فنی تیم فوتبال اینتر به کرونا، سازمان بهداشت محلی شهر میلان بازی شب گذشته (شنبه) نراتزوری برابر ساسولو لغو و علاوه بر آن بازیکنان خارجی این تیم هم از پیوستن به اردوی تیم‌های ملی‌شان برای بازی‌های ملی ماه منع شدند.

کمی بعد به دلیل فشارهایی که از سوی فدراسیون‌های فوتبال کشورهای مختلف اعمال شد، سازمان بهداشت شهر میلان به بازیکنان خارجی اجازه داد مشروط به سپری کردن قرنطینه 14 روزه هنگام بازگشت به ایتالیا، به کشورهای خود سفر کنند و همین موضوع نارضایتی مسئولان تیم فوتبال اینتر را به همراه داشته است چرا که الان آنها برای آزاد گذاشتن بازیکنان خارجی خود جهت حضور در اردوی تیم‌های ملی‌شان تحت فشار قرار گرفته‌اند و این بازیکنان را 2 دو هفته بعد از بازگشت‌شان هم در اختیار نخواهند داشت.

در این میان آندره‌آ پیرلو، سرمربی تیم فوتبال یوونتوس یکی از کسانی بود که با اظهاراتش درباره خوش‌شانسی اینتر‌ی‌ها برای بهره‌مندی از ممنوعیت سفر بازیکنان خارجی‌اش، سازمان بهداشت شهر میلان را تحت فشار قرار داد که مجوز سفر مشروط را برای ملی‌پوشان نراتزوری صادر کند. به همین دلیل اینتری‌ها از دست پیرلو نیز خشمگین هستند.

اینتر نه تنها به دلیل شیوع کرونا در این تیم نتوانست شب گذشته برابر ساسولو به میدان برود بلکه ممکن پس از بازی‌های ملی، بدون تعداد زیادی از مهره‌های کلیدی‌اش که اکثراً ملی‌پوش و اعضای اصلی تیم‌های ملی‌شان هستند، به میدان برود البته اگر تا آن زمان قانون قرنطینه 14 هفته‌ای برای ملی‌پوشان خارجی تیم‌های سری A پابرجا باشد.

انتهای پیام/",خشم اینتری‌ها از پیرلو به خاطر اظهاراتش درباره ملی‌پوشان این تیم- اخبار فوتبال جهان - اخبار ورزشی تسنیم
111,https://www.tasnimnews.com/fa/news/1400/01/01/2473454/%D9%81%DB%8C%D9%84%D9%85-%D8%AF%D8%B1%DA%AF%DB%8C%D8%B1%DB%8C-%D9%BE%D9%84%D9%86%DA%AF-%D9%88-%D8%AC%D9%88%D8%AC%D9%87-%D8%AA%DB%8C%D8%BA%DB%8C,"به گزارش خبرنگار حوزه محیط زیست خبرگزاری تسنیم؛ در پی کشف لاشه یک قلاده پلنگ در منطقه حفاظت شده خاییز توسط محیط‌بانان شهرستان کهگیلویه و انتقال به دامپزشکی پس از کالبدشکافی، علت مرگ این حیوان، به احتمال زیاد خونریزی داخلی ناشی از ورود تیغ ""تشی"" (نوعی جوجه‌تیغی) به قلب پلنگ اعلام شده است.

همچنین سید اسدالله هاشمی مدیرکل حفاظت محیط زیست کهگیلویه و بویراحمد در گفت‌وگو با خبرنگار حوزه محیط زیست خبرگزاری تسنیم با اشاره به درگیری این دو حیوان اظهار کرد: برای روشن شدن علت دقیق‌تر مرگ این پلنگ، لاشه به دامپزشکی تحویل داده شده است؛ کارشناسان دامپزشکی پس از کالبد شکافی علت دقیق مرگ این پلنگ که با ""تشی"" درگیر شده بوده است را اعلام می‌کنند.

مدیرکل حفاظت محیط زیست استان کهگیلویه و بویراحمد تصریح کرد: این احتمال وجود دارد که این پلنگ بر اثر درگیری با ""تشی"" و وارد شدن تیغ به قلبش، کشته شده باشد اما باید منتظر گزارش نهایی دامپزشکی در این باره باشیم.

فیلمی نادر از 4 قلاده پلنگ ایرانی در پارک ملی دنا

جزئیاتی از علت قطع دستِ پلنگ هرمزگانی

بر همین اساس، طی روزهای اخیر جسد این پلنگ در حالی توسط محیط‌بانان پیدا شد که تعدادی تیغ ""تشی"" در بدن حیوان فرو رفته بود؛ ""تشی"" در رژیم غذایی پلنگ جایگاه ویژه‌ای دارد اما پلنگ همواره برای شکار ""تشی"" با خطراتی مواجه است:

انتهای پیام/",فیلم درگیری پلنگ و جوجه تیغی!- اخبار محیط زیست - اخبار اجتماعی تسنیم
112,https://www.tasnimnews.com/fa/news/1400/01/01/2473488/%D9%85%D8%B1%DA%A9%D9%84-%D9%85%D8%AD%D8%AF%D9%88%D8%AF%DB%8C%D8%AA-%D9%87%D8%A7%DB%8C-%DA%A9%D8%B1%D9%88%D9%86%D8%A7%DB%8C%DB%8C-%D8%A2%D9%84%D9%85%D8%A7%D9%86-%D8%B1%D8%A7-%D8%AA%D9%85%D8%AF%DB%8C%D8%AF-%D9%85%DB%8C-%DA%A9%D9%86%D8%AF,"به گزارش گروه بین الملل خبرگزاری تسنیم به نقل از خبرگزاری فرانسه، طبق اسناد دولتی آنگلا مرکل، صدراعظم آلمان قصد دارد محدودیت‌های کرونایی این کشور را تا ماه آوریل تمدید کند.

این خبر درحالی منتشر شده که تلفات ویروس کرونا در اروپا تا روز جمعه به بیش از یک میلیون نفر رسیده است.

بر اساس این گزارش، اروپا در حالی به نخستین منطقه جهان تبدیل شده است که تلفات ویروس کرونا در آن به بیش از یک میلیون نفر رسیده که نگرانی‌ها درباره گسترش موج سوم این ویروس موجب شده تا تلاش‌ها برای واکسیناسیون در کشورهای مختلف اروپایی تشدید شود.

انتهای پیام/",مرکل محدودیت‌های کرونایی آلمان را تمدید می‌کند- اخبار اروپا - اخبار بین الملل تسنیم
113,https://www.tasnimnews.com/fa/news/1400/01/01/2473476/%D9%88%D8%B2%DB%8C%D8%B1-%D8%AF%D9%81%D8%A7%D8%B9-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%AE%D8%B1%D9%88%D8%AC-%D9%86%DB%8C%D8%B1%D9%88%D9%87%D8%A7%DB%8C-%D8%AE%D8%A7%D8%B1%D8%AC%DB%8C-%D9%88%D8%A7%D8%B1%D8%AF-%DA%A9%D8%A7%D8%A8%D9%84-%D8%B4%D8%AF,"به گزارش دفتر منطقه‌ای خبرگزاری تسنیم، منابع خبری اعلام کردند که «لوید آستین» وزیر دفاع آمریکا در ادامه تور منطقه‌ای خود در سفری غیرمنتظره وارد کابل شده است.

وزیر دفاع آمریکا هفته گذشته سفر منطقه‌ای خود را آغاز کرده و پیش از این نیز برای دیدار با مقامات بلندپایه هند به دهلی‌نو رفته بود.

به گزارش «تلویزیون ملی» افغانستان، آستین قرار است در سفر به کابل با مقامات بلندپایه دولت افغانستان دیدار کند.

این سفر در حالی صورت گرفته که ماه آوریل قرار است یک نشست بین‌المللی برای «نهایی سازی توافق صلح» به میزبانی ترکیه در استانبول برگزار شود و تنها 40 روز به مهلت تعیین شده برای خروج نظامیان آمریکایی از افغانستان باقی مانده است.

درحالیکه گمانه‌زنی‌ها حاکی از احتمال تمدید 6 ماهه نیروهای آمریکایی در افغانستان است، آستین در سفر به هند تصریح کرد که هیچ تصمیمی درباره مدت حضور و یا تعداد نیروهای مستقر در افغانستان اتخاذ نشده است.

انتهای پیام/.",وزیر دفاع آمریکا در آستانه خروج نیروهای خارجی وارد کابل شد- اخبار آسیا-اقیانوسیه - اخبار بین الملل تسنیم
114,https://www.tasnimnews.com/fa/news/1400/01/01/2473481/%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%85%D8%AF%D8%A7%D8%AF%DB%8C-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%A8%D8%A7-%D8%A2%D8%BA%D8%A7%D8%B2-%D8%B3%D9%81%D8%B1%D9%87%D8%A7%DB%8C-%D9%86%D9%88%D8%B1%D9%88%D8%B2%DB%8C-%D8%A2%D8%B2%D8%A7%D8%AF%D8%B1%D8%A7%D9%87-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%DB%8C%DA%A9%DB%8C-%D8%A7%D8%B2-%D9%85%D8%B9%D8%A7%D8%A8%D8%B1-%D8%A7%D8%B5%D9%84%DB%8C-%DA%AF%D8%B1%D8%AF%D8%B4%DA%AF%D8%B1%D8%A7%D9%86-%D8%A7%D8%B3%D8%AA,"به گزارش خبرگزاری تسنیم از زنجان ، هر ساله با فرارسیدن سال نو و عید نوروز و افزایش سفرها نیروهای امدادی استان زنجان درحالت آماده باش کامل قرار می‌گیرند. از آنجاییکه استان زنجان همجوار با چندین استان کشور قرار دارد و به عنوان معبر اصلی گردشگران محسوب می‌شود وجود نیروهای امدادی در محورهای مواصلاتی استان بسیار حیاتی است.

از این رو متاسفانه در سال‌‌های گذشته بخاطر عدم رعایت قوانین راهنمایی و رانندگی توسط برخی از رانندگان، شاهد حوادث دلخراشی در جاده‌های استان بودیم. نمونه واضح آن در 22 اسفند سال گذشته بسیاری از خودروها بخاطر شرایط جوی در آزادراه زنجان - قزوین گیر افتاده بودند و اگر امدادرسانی توسط نیروهای امدادی استان انجام نمی‌شد قطعا تلفات بیشتری در آن روز رخ می‌داد.

سید قاسم موسوی مدیرعامل جمعیت هلال احمر استان زنجان در گفت‌وگو با تسنیم با اشاره به طرح آماده باش جمعیت هلال احمر در ایام عید نوروز در استان زنجان اظهار داشت: طی اجرای این طرح امدادگران هلال احمر خدمات متنوع امدادی به آسیب‌دیدگان ارائه می‌دهند.

وی با اشاره به اینکه در این ایام 10 پایگاه امداد و نجات جاده‌ای ثابت و هشت گروه پشتیبان امدادی در شعب جمعیت فعالیت دارند گفت: در طرح سلامت نوروزی 285 نجاتگر و کادر امدادی ارائه خدمت می‌کنند؛ این نیروها در قالب تیم عملیاتی شامل تیم‌های مستقر در پایگاه‌های سطح استان، تیم امداد کوهستان، واکنش سریع، آنست و ارتباطات هستند.

مدیرعامل جمعیت هلال احمر استان زنجان گفت: مرکز کنترل و فرماندهی عملیات امداد و نجات جمعیت هلال احمر استان زنجان با شماره 112 به شکل 24 ساعت آماده ارائه خدمات به هموطنان در سطح استان زنجان است.

از سوی دیگر محمدعلی عظیمی رئیس پلیس راه استان زنجان از آماده باش بودن تمام نیروهای پلیس راه در ایام نوروز خبر داد و گفت: با فرارسیدن نوروز ترافیک آزادراه‌های استان زنجان پرحجم است و از رانندگان تقاضامندیم قوانین راهنمایی و رانندگی را رعایت کنند.

اصغر جعفری روحی، رئیس مرکز مدیریت حوادث و فوریت های پزشکی استان زنجان از آماده باش بودن تمام نیروهای امدادی در محورهای مواصلاتی استان خبر داد و گفت: نیروهای اورژانس در آماده‌باش هستند و البته امیدواریم در این ایام حادثه دلخراشی رخ ندهد.

با این اوصاف آنچه که امید می‌رود این است که در تعطیلات نوروزی حادثه دلخراشی رخ ندهد و گردشگران به سلامت به مقاصد خود برسند.

انتهای پیام/ز",آماده‌باش نیروهای امدادی استان زنجان با آغاز سفرهای نوروزی/ آزادراه‌های استان یکی از معابر اصلی گردشگران است- اخبار زنجان - اخبار استانها تسنیم
115,https://www.tasnimnews.com/fa/news/1400/01/01/2473483/%D8%B1%D8%B9%D8%A7%DB%8C%D8%AA-%D9%BE%D8%B1%D9%88%D8%AA%DA%A9%D9%84-%D9%87%D8%A7%DB%8C-%D8%A8%D9%87%D8%AF%D8%A7%D8%B4%D8%AA%DB%8C-%D8%AF%D8%B1-%D8%B3%D8%A7%DB%8C%D9%87-%D8%B3%D9%81%D8%B1%D9%87%D8%A7%DB%8C-%D9%86%D9%88%D8%B1%D9%88%D8%B2%DB%8C-%D8%B1%D9%86%DA%AF-%D8%A8%D8%A7%D8%AE%D8%AA,"به گزارش خبرگزاری تسنیم از یزد ، با گذشت یک روز از آغاز سال 1400 و در نخستین روز فروردین ماه، با وجودی که تب و تاب عید همچون چند سال گذشته نیست اما نسبت به سال قبل که ترس از کرونا مردم را در خانه‌هایشان نگاه داشته بود بسیار زیادتر است.

این افزایش به صورتی است که در نخستین روز عید نوروز شمار قابل توجهی از گردشگران را در سطح شهر یزد به ویژه در بافت تاریخی یزد مشاهده می‌کردیم.

قطعا حضور گردشگران در استان یزد نه تنها سبب افزایش نشاط اجتماعی است بلکه زمینه رفع مشکلات اقتصادی حوزه گردشگری استان را که در طول یک سال گذشته به صورت بسیار گسترده با مشکل مواجه شده بودند را فراهم می‌کند.

با این وجود متاسفانه در بین گردشگران حاضر در بافت تاریخی یزد، فاصله‌گذاری اجتماعی هیچ معنایی ندارد و حتی در مراکز اقامتی و رستوران‌هایی هم که در این روزها به مردم خدمات ارائه می‌کنند هم کسی فاصله اجتماعی را رعایت نمی‌کند.

در کنار این موضوع استفاده از ماسک هم تاحد بسیار زیادی کاهش پیدا کرده و همین موضوع هم نگرانی‌ها نسبت به شیوع کرونا را چندین برابر کرده است.

مسافرت‌های نوروزی تا چه اندازه سلامت مردم را به خطر می‌اندازد

مسافرانی که هر یک از گوشه و کنار ایران به یزد سفر کرده‌اند و مشخص نیست آیا مبتلا یا ناقل کرونا هستند یا خیر و حضور آنها در شهر یزد آنهم بدون ماسک و رعایت فاصله‌گذاری اجتماعی تا چه اندازه می‌تواند برای سلامت مردم خطرآفرین باشد.

قطعا هیچ شخصی با مسافرت آن هم در ایام نوروز و با مقصد شهر جهانی یزد مخالفتی ندارد اما الان که در شرایط کرونایی اجازه این سفرها داده شده باید حداقل نظارت ممکن بر روی رعایت پروتکل‌ها و دستورالعمل‌های بهداشتی انجام شود تا این مسافرت‌ها برای سلامت مردم خطرآفرین نباشد.

افزایش آمار بستری‌های کرونایی در یزد

نهایت مشکلات این مسافرت‌ها زمانی به چشم می‌آید که بدانیم آمار کرونا در یزد روبه افزایش است؛ موضوعی که ابراهیم سلمانی سخنگوی دانشگاه علوم پزشکی یزد در گفت‌و‌گو با خبرنگار تسنیم به آن اشاره کرده و اظهار داشت: امروز بستری‌های مشکوک به کرونا در بیمارستان‌های استان به 161 نفر رسیده است.

سخنگوی دانشگاه علوم پزشکی یزد تصریح کرد: در حال حاضر از این تعداد، 39 نفر به دلیل وخامت حالشان در بخش مراقبت‌های ویژه حضور داشته و خدمات دریافت می‌کنند.

قطعا مسافرت‌ها و عدم رعایت پروتکل‌های بهداشتی نقش مهمی در این افزایش آمار دارد و سلمانی هم به آن اشاره کرده است: با توجه به شناسایی موارد مثبت کرونای انگلیسی در استان و سرعت انتقال بالای ویروس جهش یافته و همزمانی آن با آغاز سال جدید، همشهریان بیش از پیش شیوه نامه‌های بهداشتی را رعایت و برای کارهای غیرضروری از حضور در اجتماعات جدا خودداری کنند.

افزایش آمار کرونا در شرایط عید نوروز اگر منجر به پیک چهارم آن‌هم با مشکلاتی نظیر و یا بیشتر از پیک سوم شود قطعا مسئولان را مجبور به اعمال محدودیت‌های گسترده می‌کند و مشکلات اقتصادی بسیار شدیدتری گریبان‌گیر جامعه می‌شود.

از این رو به نظر می‌رسد مسئولان باید برای جلوگیری از اعمال گسترده محدودیت‌ها، نظارت بر رعایت پروتکل‌های بهداشتی در ایام نوروز را افزایش دهند.

انتهای پیام/ز",رعایت پروتکل‌های بهداشتی در سایه سفرهای نوروزی رنگ باخت- اخبار یزد - اخبار استانها تسنیم
116,https://www.tasnimnews.com/fa/news/1400/01/01/2473484/%D8%AC%D8%A7%D8%AF%D9%87-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D9%87%D9%85%D8%AF%D8%A7%D9%86-%D8%A7%D8%B2-%D8%B1%D9%88%D8%B2%D9%87%D8%A7%DB%8C-%D8%B9%D8%A7%D8%AF%DB%8C-%D8%B3%D8%A7%D9%84-%D9%86%DB%8C%D8%B2-%D8%AE%D9%84%D9%88%D8%AA-%D8%AA%D8%B1-%D8%A7%D8%B3%D8%AA,"سرهنگ رضا عزیزی در گفت‌گو با خبرنگار تسنیم در همدان در خصوص وضعیت تردد در سطح جاده‌های استان اظهار داشت: وضعیت ترافیک در سطح جاده‌های استان عادی است تا جایی که شاید در 24 ساعت گذشته تردد در جاده‌های استان کمتر از تردد روزانه بود.

وی با اشاره به اینکه جاده‌های استان خلوت است، افزود: در 24 ساعت گذشته خوشبختانه تصادف فوتی نداشتیم و تنها 2 یا 3 مورد سانحه واژگونی خودرو با مجروحیت 4 نفر اتفاق افتاده است.

عزیزی در خصوص وضعیت ورود و خروج خودروها در استان گفت: جاده‌های استان نسبت به روزهایی عادی سال نیز خلوت‌تر است و مسافرین عبور کننده از استان نیز در همدان توقف ندارند و از همدان گذر کرده و به سمت غرب کشور می‌روند.

رئیس پلیس‌راه استان همدان با بیان اینکه بیشتر خودروهای عبوری از استان با پلاک شهرهای تهران و کرج هستند، عنوان کرد: شهرهای با وضعیت قرمز کرونایی در سطح کشور اجازه خروج خودرو از شهر را نمی‌دهند.

عزیزی تأکید کرد: در صورتی که خودروهایی با پلاک استان‌های خوزستان، کردستان، اراک و دیگر شهرهای با وضعیت قرمز کرونایی رویت شود برابر مقررات اعمال قانون می‌شوند و از آغاز تعطیلات نوروزی 19 فقره خودرو با پلاک شهرهای قرمز جریمه شده است.

وی با اشاره به اینکه جاده‌های استان توسط دوربین‌های سیار و ثابت کنترل می‌شود، تصریح کرد: عمده مشکلات ما در جاده‌های استان مربوط به سوانح واژگونی خودروها است.

عزیزی با تأکید بر اینکه علت عمده تصادفات عدم توجه به جلو است که با توجه رانندگان به این موضوع مشکل خاصی به وجود نمی‌آید، مطرح کرد: خواب آلودگی، صحبت با تلفن همراه، صحبت راننده با سرنشینان خودرو در حال رانندگی یا برگشتن به عقب و خوردن و آشامیدن از علل اصلی عدم توجه به جلو و جاده در حین رانندگی است.

انتهای پیام/745/ز",جاده‌های استان همدان از روزهای عادی سال نیز خلوت‌تر است- اخبار همدان - اخبار استانها تسنیم
117,https://www.tasnimnews.com/fa/news/1400/01/01/2473486/%D9%86%D9%85%D8%A7%DB%8C%D9%86%D8%AF%D9%87-%D9%86%D9%87%D8%A8%D9%86%D8%AF%D8%A7%D9%86-%D8%AF%D8%B1-%D9%85%D8%AC%D9%84%D8%B3-%D9%86%DA%AF%D8%A7%D9%87-%D9%88%DB%8C%DA%98%D9%87-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%AA%D9%88%D8%A7%D9%86%D9%85%D9%86%D8%AF%D8%B3%D8%A7%D8%B2%DB%8C-%DA%A9%D8%B4%D9%88%D8%B1-%D8%A8%D8%A7-%D8%AA%DA%A9%DB%8C%D9%87-%D8%A8%D8%B1-%D9%82%D8%A7%D8%A8%D9%84%DB%8C%D8%AA-%D9%87%D8%A7%DB%8C-%D8%AF%D8%A7%D8%AE%D9%84%DB%8C-%D9%88-%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D8%A7%D8%B3%D8%AA,"مصطفی نخعی در گفت و گو با خبرنگار تسنیم در بیرجند اظهار داشت: پیام هوشمندانه رهبر معظم انقلاب برای سال 1400 با عنوان "" تولید، پشتیبانی‌ها و مانع زدایی‌ها"" در استمرار همان نگاه ویژه‌ای که اشاره شد طبیعتاً وظیفه و رسالت همه بخش‌ها اعم از خصوصی، تعاونی و دولتی در رونق تولید و اشتغال و توانمندسازی کشور در این زمینه را بیش از پیش نمایان می سازد.

وی بیان کرد: بخش خصوصی و تعاونی باید با فداکاری و احساس مسئولیت بیشتر نسبت به شرایط امروز کشور، بیش از آنکه متوجه مشاغلی همچون واسطه‌گری و مشابه آن باشد تمرکز بیشتری بر تولید و فعلیت بخشیدن به توانمندی های بالقوه فراوان کشور در بخش‌های مختلف داشته باشد.

عضو کمیسیون انرژی مجلس شورای اسلامی اظهار کرد: حاکمیت اعم از دولت، مجلس، قوه قضاییه و همه نهادها و ساختارهای موثر باید برای هموار شدن این مسیر ضمن رفع موانع موجود زمینه رونق و شکوفایی تولید داخل را فراهم کنند.

نخعی خاطرنشان کرد: کمیسیون انرژی در کنار سایر کمیسیون‌های مرتبط مجلس از جمله کمیسیون برنامه و بودجه، رونق تولید، صنایع و معادن و اقتصادی قطعاً نهایت تلاش و همت خود برای حذف و اصلاح قوانین مزاحم و متضاد و تاکید بر رونق تولید به خصوص در بخش‌های مختلف نفت و گاز که می تواند محرک سایر صنایع تولیدی کشور باشد را به کار خواهد بست.

نماینده مردم نهبندان و سربیشه در مجلس شورای اسلامی ابراز امیدواری کرد: همه ما بتوانیم نقش فردی واجتماعی خویش در تحقق شعار مورد نظررهبرمعظم انقلاب را به درستی ایفاکنیم.

انتهای پیام/ز",نماینده نهبندان در مجلس: نگاه ویژه مقام معظم رهبری توانمندسازی کشور با تکیه بر قابلیت‌های داخلی و رونق تولید است- اخبار خراسان جنوبی - اخبار استانها تسنیم
118,https://www.tasnimnews.com/fa/news/1400/01/01/2473482/%D9%81%D8%B1%D9%85%D8%A7%D9%86%D8%AF%D9%87-%D8%A7%D9%86%D8%AA%D8%B8%D8%A7%D9%85%DB%8C-%D8%A7%D8%B5%D9%81%D9%87%D8%A7%D9%86-%D8%AE%D8%A8%D8%B1-%D8%AF%D8%A7%D8%AF-%DA%A9%D8%A7%D9%87%D8%B4-%D8%A2%D9%85%D8%A7%D8%B1-%D9%88%D9%82%D9%88%D8%B9-%D8%B3%D8%B1%D9%82%D8%AA-%D8%AF%D8%B1-%DA%86%D9%86%D8%AF-%D8%B1%D9%88%D8%B2-%D8%AA%D8%B9%D8%B7%DB%8C%D9%84-%DA%AF%D8%B0%D8%B4%D8%AA%D9%87,"سردار محمدرضا میرحیدری در گفت‌وگو با خبرنگار تسنیم در اصفهان با اشاره به برنامه‌های نیروی انتظامی به مناسبت فرا رسیدن سال جدید اظهار داشت: رسالت نیروی انتظامی حفظ امنیت و ارزش‌های الهی و انقلاب اسلامی است و موظف هستیم که تلاش‌های مردم شریف ایران را در جهت برپایی انقلاب و پیاده شدن احکام الهی اسلام حفظ کنیم.

وی ادامه داد: نیروی انتظامی در جهت ارتقاء سطح امنیت و در جهت اجرای طرح نوروزی از 28 اسفند ماه با بسیج تمام امکانات، منابع انسانی، افزایش گشت‌ها و غیره در جهت پوشش منازل و مغازه‌هایی که در این ایام تعطیل و خالی از سکنه هستند، مسئولیت حفظ اموال مردم را برعهده دارد.

فرمانده انتظامی استان اصفهان پیرامون آمار وقوع سرقت و کشفیات تصریح کرد: طی چند روز گذشته و در مقایسه با سال‌های پیش با کاهش وقوع سرقت و افزایش کشفیات همراه بودیم. باوجود شیوع ویروس کرونا و درخواست‌های مکرر مبنی بر پرهیز از سفرهای نوروزی اکنون در حال مدیریت ترافیک بوده و این در حالی است که کاهش 24 درصدی تلفات جانی در سفرهای برون و درون شهری را به همراه داشتیم.

وی افزود: در این مدت و در مقایسه با سال‌های گذشته شاهد کاهش تصادفات جرحی بودیم و این نشان از آن دارد که مردم نسبت به رعایت مقررات توجه بیشتری پیدا کرده‌اند، این در حالی است که همکاری مردم در ارتباط با کاهش آسیب‌ها مهمترین پشتوانه برای پلیس به شمار می‌رود.

سردار میرحیدری درباره ایستگاه‌های مشاوره در سطح شهر بیان کرد: با توجه به ابزاری که امروزه در زمینه رسانه و فضای‌مجازی در اختیار دشمنان قرار دارد، به دنبال تلقین فرهنگ خود به نسل جدید ما بوده و آثار شبیه‌خونی که با رهبر معظم انقلاب اسلامی به مسئولان و مردم گوشزد کرده‌اند را در سطح جامعه می‌بینیم.

وی خاطرنشان کرد: ایستگاه‌های سلمان محمدی(ص) در قالب طرح فرهنگی، اجتماعی و اعتقادی و با کمک حوزه علمیه، مجمع رهروان امر به معروف و نهی از منکر، سپاه پاسداران، پلیس امنیت اخلاقی و شهرداری اصفهان شکل گرفته است.

انتهای پیام/167/ز",فرمانده انتظامی اصفهان خبر داد: کاهش آمار وقوع سرقت در چند روز تعطیل گذشته- اخبار اصفهان - اخبار استانها تسنیم
119,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
120,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
121,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
122,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
123,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
124,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
125,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
126,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
127,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
128,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
129,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
130,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
131,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
132,https://www.tasnimnews.com/fa/news/1400/01/01/2473487/15-%D8%A8%D9%82%D8%B9%D9%87-%D8%B4%D8%A7%D8%AE%D8%B5-%D8%A7%D8%B3%D8%AA%D8%A7%D9%86-%D9%82%D9%85-%D8%AF%D8%B1-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2-%D8%B7%D8%B1%D8%AD-%D8%A2%D8%B1%D8%A7%D9%85%D8%B4-%D8%A8%D9%87%D8%A7%D8%B1%DB%8C-%D8%B1%D8%A7-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%DA%A9%D9%86%D9%86%D8%AF,"به گزارش خبرگزاری تسنیم از قم ، حجت‌الاسلام‌والمسلمین عباس اسکندری در گفت‌وگو با خبرنگاران اظهار داشت: با توجه به تأکید مسئولان وزارت بهداشت مبنی بر پرهیز مردم از مسافرت‌ در طول عید، نوروز 1400 برنامه ویژه‌ای برای اسکان در بقاع متبرکه نداریم.

مدیرکل اوقاف و امور خیریه استان قم افزود: زائرسرای آستان مقدس امامزاده شاه جمال(ع) تجهیز و آماده‌سازی شده تا در صورت اعلام استانداری، در اختیار مسافران قرار بگیرد.

وی بیان کرد: در حرم مطهر امامزادگان جعفر(ع) روستای زواریان، عبدالله(ع) قلعه چم، مسجد حضرت ابوالفضل(ع) جعفریه و مسجد اهل‌بیت(ع) واقع در ورودی قم از سمت تهران هم امکان اسکان موقت وجود دارد که در صورت لزوم مورداستفاده قرار می‌گیرند.

اسکندری بابیان اینکه همکاری با حرم حضرت معصومه(س) طی نوروز امسال در سه بخش است، عنوان کرد: حضور متخصصان مشاوره اوقاف در خیمه‌های نوروزی حرم، برپایی غرفه محدود کودک و نوجوان با رعایت پروتکل‌های بهداشتی و حضور مبلغان اوقاف در مقابر شاخص آستان حضرت معصومه(س) به‌این‌ترتیب که در هر مقبره، شاهد اجرای برنامه‌های تخصصی و متفاوتی خواهیم بود.

مدیرکل اوقاف و امور خیریه استان قم ادامه داد: در مقبره پروین اعتصامی بحث هنر فاطمی، در مقبره شیخ فضل‌الله گفتمان تاریخ و استکبارستیزی، در مقبره العلما به معرفی علمای مدفون در حرم مطهر و مزار شیخان پرداخته می‌شود.

وی تصریح کرد: در مقبره شهید مفتح شامل کارگاه مهارت‌های زندگی موردتوجه است، در مقبره الشهداء روایتگری با محوریت زندگی به سبک شهدا صورت می‌گیرد، همچنین قرار است در پارکینگ شرقی حرم مطهر نمایشگاهی با محوریت معرفی امامزادگان شاخص استان قم برپا شود.

مدیرکل اوقاف و امور خیریه استان قم بابیان اینکه20 نفر از مبلغان متخصص و مجرّب اوقاف در حرم مطهر مستقر می‌شوند،گفت: با توجه به شیوع کرونا و محدودیت‌هایی که برای جلوگیری از گسترش این بیماری وضع‌شده‌اند، طرح آرامش بهاری با مقررات خاص اعلام‌شده از سوی ستاد مقابله با کرونا اجرایی می‌شود.

اسکندری خاطرنشان کرد: 15 بقعه شاخص استان در نواحی و بخش‌های مختلف طرح آرامش بهاری را برگزار می‌کنند و بر اساس برنامه‌ریزی صورت گرفته نیز 62 نفر از مبلغان روحانی شامل 52 نفر مبلغ اعزامی اوقاف و 10 مبلغ بومی، در اجرای این طرح مشارکت دارند، ازجمله بقاع شاخص مجری طرح آرامش بهاری نوروز 1400 در قم حرم مطهر امامزادگان علی بن جعفر(ع)، شاه سید علی(ع)، شاه جمال(ع)، موسی مبرقع(ع)، احمد بن قاسم(ع) و مزار مقدس شیخان هستند که کامل‌ترین خیمه معرفت با حضور 10 مبلغ در شیخان برپا می‌شود.

انتهای پیام/452/ز",15 بقعه شاخص استان قم در ایام نوروز طرح آرامش بهاری را برگزار می‌کنند- اخبار قم - اخبار استانها تسنیم
133,https://www.tasnimnews.com/fa/news/1400/01/01/2473485/%DA%86%D8%B1%D8%AE%D8%B4-%DA%86%D8%B1%D8%AE-%D9%87%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%DA%A9%D8%B4%D9%88%D8%B1-%D8%A8%D9%87-%D9%88%D8%A7%D8%B3%D8%B7%D9%87-%D8%A7%D9%85%D9%86%DB%8C%D8%AA%DB%8C-%D8%A7%D8%B3%D8%AA-%DA%A9%D9%87-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%AA%D8%A7%D9%85%DB%8C%D9%86-%DA%A9%D8%B1%D8%AF%D9%87-%D8%A7%D9%86%D8%AF,"به گزارش گروه دفاعی خبرگزاری تسنیم، امیر سرتیپ کیومرث حیدری فرمانده نیروی زمینی ارتش در مراسم سال تحویل با حضور در جمع فرماندهان و کارکنان یگان های نزاجا در منطقه صفر مرزی غرب کشور، گفت: نیروی زمینی ارتش با 28 بیمارستان و دوازده هزار کادر درمانی در حوزه ویروس کرونا در سال 99 در خدمت رسانی به ملت غیور و شریف ایران اسلامی شعار ارتش فدای ملت را عنلی کرد.

وی با بیان اینکه نیروی زمینی ارتش با برپایی بیمارستان های صحرایی، ضد عفونی کردن معابر در کل کشور، برپایی نقاهتگاه دوهزار تخت خوابی در تهران و شهرستان ها مواجهه با ویروس منحوس کرونا را تبدیل به فرصت کرده است، تاکید کرد: یگان های امدادی نیروی زمینی ارتش با حضور در 17 استان به ویژه استان های گیلان و قم نشان داده است که همیشه در کنار مردم بوده و هیچ گاه از کمک به ملت دریغ نمی کند و این حضور نیروی زمینی در حوادث غیرمترقبه نشان از چابکی و تحرک یگان های نزاجا است.

فرمانده نیروی زمینی ارتش حضور این نیرو درمناطق صفر مرزی را نشان از تامین امنیت منطقه مرزی دانست و خاطرنشان کرد: نیروی زمینی ارتش پس دوران دفاع مقدس و از سال 1367 تا مقطع کنونی در مناطق مرزی استقرار دارد و رزمندگان جان برکف نیروی زمینی ارتش با حضور مقتدرانه خود به صورت شبانه روزی با قدرت تحرکات منطقه را رصد می کنند و در سال های گذشته نیز همگان می دانند که در مقابله با منافقین و داعش قدرت نمایی کرده و پس از سرکوب منافقین، داعش را نیز به عقب رانده تا گزندی به ملت غیور ایران اسلامی وارد نسازند.

فرمانده نیروی زمینی ارتش در ادامه به آمادگی رزمی و دفاعی این نیرو در سال های اخیر اشاره کرد و تصریح کرد: امروز اقتدار و آمادگی دفاعی نیروهای مسلح، ارتش جمهوری اسلامی و به ویژه نیروی زمینی قهرمان موجب تولید امنیت برای نظام مقدس جمهوری اسلامی ایران شده است و اگر امروز چرخ های اقتصاد کشور می چرخد و مشعل شرکت های نفتی در این مناطق روشن است به واسطه تولید امنیتی است که نیروهای مسلح آن را تامین کرده اند.

امیر سرتیپ کیومرث حیدری بصیرت را چراغ راهنما برای همگان دانست و تصریح کرد: حضور در انتخابات یکی از تکالیف شرعی است، با بصیرت و چشم روشن در انتخابات پیش رو شرکت کنیم و بدانید که یک برگ رای ما تعیین کننده و ارزشمند است.

امیر حیدری خطاب به کارکنان به خصوص سربازان وظیفه گفت: یکی از مهمترین وظیفه ما خوشبین سازی محیط سربازی و نگاه به سرباز مانند فرزند است و این موضوع نیز مورد تاکید و مطالبات مقام معظم رهبری( حفظه الله تعالی) است ، باید کاری کنیم که سربازان وظیفه با سربلندی و افتخار خدمت مقدس سربازی را ترک کنند.

وی در پایان با تاکید بر احترام به پدر و مادر گفت: دستان پدر و مادر را ببوسید و از تجربه آنها همچون معلم و مربی نهایت استفاده را ببرید.

انتهای پیام/",چرخش چرخ‌های اقتصاد کشور به واسطه امنیتی است که نیروهای مسلح تامین کرده‌اند- اخبار نظامی
134,https://www.tasnimnews.com/fa/news/1400/01/01/2473228/%D8%A2%D8%AE%D8%B1%DB%8C%D9%86-%D9%88%D8%B6%D8%B9%DB%8C%D8%AA-%DA%A9%D8%B1%D9%88%D9%86%D8%A7-%D8%AF%D8%B1-%D8%A7%DB%8C%D8%B1%D8%A7%D9%86-%D8%A7%D8%B3%D8%AA%D9%82%D8%A8%D8%A7%D9%84-%D8%A7%D8%B2-%D8%B3%D8%A7%D9%841400-%D8%A8%D9%87-%D8%B3%D8%A8%DA%A9-%DA%A9%D8%B1%D9%88%D9%86%D8%A7-%D8%A2%D9%85%D8%A7%D8%B1-%D8%B4%D9%87%D8%B1%D9%87%D8%A7%DB%8C-%D9%86%D8%A7%D8%B1%D9%86%D8%AC%DB%8C-%D9%88-%D9%82%D8%B1%D9%85%D8%B2-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA-%D9%88%DB%8C%D8%B1%D9%88%D8%B3-%D9%85%D9%87%D9%84%DA%A9%DB%8C-%DA%A9%D9%87-%D8%B9%D8%A7%D8%B4%D9%82-%D8%AA%D8%AC%D9%85%D8%B9%D8%A7%D8%AA-%D9%88-%D8%AF%D9%88%D8%B1%D9%87%D9%85%DB%8C-%D9%87%D8%A7%D8%B3%D8%AA-%D9%86%D9%82%D8%B4%D9%87-%D9%88-%D9%86%D9%85%D9%88%D8%AF%D8%A7%D8%B1,"علی رفسنجانی ــ گروه استان‌ها: در آستانه سال جدید و عزیمت مسافران نوروزی به شهرهای مختلف، وضعیت رنگ‌بندی کرونایی برخی شهرهای کشور تغییر کرده است؛ به گونه‌ای که کمیته امنیتی، اجتماعی و انتظامی ستاد ملی مدیریت بیماری کرونا در اطلاعیه‌ای از مسافران شهرهای قرمز و نارنجی درخواست کرده که طی 72 ساعت این شهرها را ترک کنند در غیر این‌صورت با جریمه و برخوردهای انتظامی روبه‌رو می‌شوند.

با این وجود در حال حاضر بسیاری از جاده‌های کشور دارای ترافیک است و این مسئله نشان دهنده آن است که مردم به هشدارها برای عدم سفر در ایام کرونایی توجه نکرده‌اند و همین امر سبب وخامت اوضاع کرونایی در روزها و هفته‌های آینده خواهد شد.

عدم توجه به هشدارهای ستاد ملی مقابله با کرونا، سبب می‌شود که در هفته‌های آینده پیک جدید شیوع این بیماری منحوس شروع شود و نه‌تنها بسیاری از مشاغل به‌خاطر قرنطینه تعطیل شود، بلکه جان بسیاری از هموطنان به خطر بیفتد و مدافعان سلامت که یک سال و اندی است در خط مقدم مبارزه با کرونا هستند به زحمت بیشتری بیفتند؛ به همین خاطر مردم مسئولیت پذیر باید با توجه به شرایط موجود از انجام سفر خودداری کنند و یا اگر به سفر رفته‌اند، شهرهای قرمز و یا نارنجی را هر چه زودتر ترک کنند.

علاوه بر موضوع سفرهای نوروزی، بحث دیدوبازدیدهای نوروزی خانواده‌ها و تجمعات در نقاط مختلف می‌تواند در زمره مسائل مخاطره‌آمیز در حوزه شیوع کرونا مدنظر قرار گیرد. چه آن‌که به‌نظر می‌رسد متأسفانه هنوز برخی هموطنان به‌ویژه در جنوب کشور به رویکرد تهدیدآمیز ویروس منحوس کرونا اشراف کامل ندارند و آن را جدی نگرفته‌اند؛ ویروسی که ممکن است حتی در کمترین زمان ممکن فرد را از حالت آلودگی به بستری و سپس مرگ بکشاند.

به چه شهرهایی نباید برویم؟

با توجه به آخرین به‌روزرسانی ستاد ملی مقابله با کرونا؛ شهر‌های گلپایگان در استان اصفهان، زرین دشت در استان فارس و خاتم در استان یزد به فهرست 9 شهر قرمز قبلی اضافه شده‌اند؛ بر این اساس سفر از/به شهرهای قرمز و نارنجی از 25 اسفند 99 تا 15 فروردین 1400 ممنوع است؛ شهرهای با وضعیت قرمز که تردد به آنها از 25 اسفند 99 تا 15 فروردین 1400 با ممنوعیت همراه است و ورود پلاک‌های غیربومی به این شهرها یک میلیون تومان جریمه در پی خواهد داشت، عبارتند از؛ گلپایگان، زرین دشت، خاتم، آبادان، اهواز، بندرماهشهر، دزفول، رامهرمز، شوش، شوشتر، کارون و گچساران.

همچنین خوانسار و لنجان در استان اصفهان، بوشهر در استان بوشهر، دماوند و فیروزکوه در استان تهران، داراب و مرودشت در استان فارس، بانه و سقز در استان کردستان، بروجرد در استان لرستان و دلیجان در استان مرکزی ؛ شهرهایی هستند که وضعیت نارنجی کرونایی به خود گرفته‌اند. پیش از این سراب، عجب‌شیر، ارومیه، چایپاره، ماکو، نقده، دهلران، دیلم، کنگان، گناوه، سامان، امیدیه، اندیمشک، ایذه، باغ‌ملک، باوی، بهبهان، خرمشهر، شادگان، دشت آزادگان، مسجدسلیمان، ارسنجان، دیواندره، پلدختر، دورود، خمین، خمیر و نهاوند؛ دارای وضعیت نارنجی بوده‌اند که تردد به آنها از 25 اسفند 99 تا 15 فروردین 1400 با ممنوعیت همراه بوده و ورود پلاک‌های غیربومی به این شهرها 500 هزار تومان جریمه در پی خواهد داشت.

آمارها چه می‌گویند؟

براساس آمارهای رسمی تا امروز 1 فروردین‌ماه 1400 با تأیید ابتلای 7260 نفر از هموطنان به بیماری کرونا از ابتدای همه‌گیری تا همین تاریخ یک میلیون و 801هزار و 65نفر به این بیماری مبتلا شده‌اند که از این تعداد متأسفانه با فوت 73 نفر در روز گذشته 61 هزار و 797 نفر از هموطنان قطعاً به دلیل ابتلا به بیماری کرونا از دست رفته‌اند.

طبق دستور مصوبه ستاد ملی مقابله با کرونا سفر به شهرهای قرمز و نارنجی کاملاً ممنوع است اما سفر به شهرهای آبی و زرد با رعایت کامل شیوه نامه‌ها و نکات بهداشتی امکان‌پذیر خواهد بود.

بنابر اعلام کمیته امنیتی، اجتماعی و انتظامی ستاد ملی مدیریت بیماری کرونا؛ منع تردد شبانه از ساعت 21 الی 3 بامداد تداوم دارد و باید از برگزاری دورهمی خانوادگی به‌شدت خودداری شود.

انتهای پیام/س",استقبال از سال1400 به سبک کرونا؛ آمار شهرهای نارنجی و قرمز افزایش یافت/ ویروس مهلکی که عاشق تجمعات و دورهمی‌هاست + نقشه و نمودار- اخبار استان تهران - اخبار استانها تسنیم
135,https://www.tasnimnews.com/fa/news/1400/01/01/2473473/%D8%A7%D9%85%D8%B3%D8%A7%D9%84-%D8%A8%D8%B1%D8%A7%DB%8C-%D8%A2%D8%A8%D8%B1%D8%B3%D8%A7%D9%86%DB%8C-%D8%A7%D8%B3%D8%AA%D8%A7%D9%86-%D8%A7%D8%B1%D8%AF%D8%A8%DB%8C%D9%84-200-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A7%D8%B9%D8%AA%D8%A8%D8%A7%D8%B1-%D9%BE%DB%8C%D8%B4-%D8%A8%DB%8C%D9%86%DB%8C-%D8%B4%D8%AF%D9%87-%D8%A7%D8%B3%D8%AA,"به گزارش خبرگزاری تسنیم از اردبیل ، اکبر بهنامجو ظهر امروز در دیدار با نماینده ولی فقیه در استان اردبیل اظهار داشت: با توجه به تاکید مقام معظم رهبری مبنی بر تقویت محور تولید در کشور در استان اردبیل نیز با توجه به نامگذاری شعار سال با عنوان تولید، پشتیبانی‌ها و مانع زدایی ها در سریع‌ترین زمان با حضور مسئولان شهرهای استان و مدیران اجرایی استانی برنامه عملیاتی تدوین می‌شود.

وی از توجه به بخش‌های شهرستانی در تدوین برنامه عملیاتی شعار سال 1400 در استان اردبیل خبر داد و افزود: در راستای تحقق شعار تولید و حمایت از محور تولید و براساس هماهنگی و برنامه‌ریزی صورت گرفته در حال حاضر برنامه عملیاتی و اجرایی شعار سال 1400 با عنوان تولید، پشتیبانی‌ها و مانع زدایی ها تدوین می‌شود که در آن توجه به ظرفیت‌ها و بخش‌های شهرستانی را در اولویت قرار دادیم.

بهنامجو با بیان اینکه در سال تولید، پشتیبانی‌ها و مانع زدایی ها باید حمایت از واحدهای تولیدی را در دستور کار قرار دهیم تصریح کرد: تاکید ما به مدیران این است موانعی که پیش روی تولید کنندگان است برداشته شده و تسهیلات لازم و پشتیبانی ها و موانع زدایی ها در اسرع وقت انجام شود.

استاندار اردبیل با تاکید بر رشد 18 درصدی سهم استان اردبیل در بودجه سال 1400، بیان کرد: در بودجه سال 1400 شاهد رشد و افزایش 18 درصدی سهم استان اردبیل هستیم و رتبه اول کشوری را در جذب بودجه داریم به طوری که از میزان کل اعتبارات استانی 200 میلیارد تومان به بخش آبرسانی پیش بینی شده است.

وی با اشاره به اینکه در سال گذشته در حوزه محورهای مواصلاتی افزایش اعتبارات خوبی داشتیم اظهار کرد: در سال گذشته در حوزه محورهای مواصلاتی افزایش اعتبارات خوبی داشته‌ایم و برای چهار خطه سازی راه های مناطق مختلف استان اردبیل 280 میلیارد تومان اعتبار گرفته شد و در حوزه حمل و نقل ریلی نیز برای تقویت عملیات اجرایی احداث راه آهن اردبیل بالاترین میزان اعتبارات و منابع مالی را داریم.



انتهای پیام/ 146/ز",امسال برای آبرسانی استان اردبیل 200 میلیارد تومان اعتبار پیش بینی شده است- اخبار اردبیل - اخبار استانها تسنیم
136,https://www.tasnimnews.com/fa/news/1400/01/01/2473478/%D8%B3%D8%A7%D9%85%D8%A7%D9%86%D9%87-%D8%AE%D8%AF%D9%85%D8%A7%D8%AA-%D9%85%D8%B1%D8%A7%D9%82%D8%A8%D8%AA-%D8%AF%D8%B1-%D9%85%D9%86%D8%B2%D9%84-%D8%A8%D8%B1%D8%A7%DB%8C-%D8%AF%D8%B1%D9%85%D8%A7%D9%86-%D8%A8%DB%8C%D9%85%D8%A7%D8%B1%D8%A7%D9%86-%DA%A9%D8%B1%D9%88%D9%86%D8%A7%DB%8C%DB%8C-%D8%AF%D8%B1-%D9%82%D8%B2%D9%88%DB%8C%D9%86-%D8%A7%D9%81%D8%AA%D8%AA%D8%A7%D8%AD-%D8%B4%D8%AF,"پیمان نامدار در گفت‌وگو با خبرنگار تسنیم در قزوین با بیان اینکه قزوین مبدع اجرای طرح خدمات مراقبت در منزل در سطح کشور است، اظهار داشت: در نخستین روز سال 1400 اولین سامانه خدمات مراقبت در منزل با دستور مستقیم وزیر بهداشت و درمان و با حضور مقامات استانی در قزوین افتتاح شد که در مرحله اول برای درمان بیماران کرونایی استفاده خواهد شد.

وی اضافه کرد: طراحی و ایجاد سامانه یادشده محصول تجربیات ما در طرح محله‌محور شهید حاج قاسم سلیمانی است که توسط نیروهای مراقبتی ما به دست آمد و بعد از موفقیت نیروهای مراقبت در منزل طرح شهید سلیمانی تصمیم گرفتیم این طرح را گسترش داده و به یک طرح استاندارد برای مدیریت بیماران در سطح استان تبدیل کنیم.

نامدار با اشاره به اینکه قزوین از کمبود زیرساخت‌های بیمارستانی در بخش دولتی به شدت رنج می‌برد، ادامه داد: اجرای طرح مراقبت در منزل بیماران که با نرخ و تعرفه دولتی انجام می‌شود، در حال حاضر محدود و منحصر به بیماران کرونایی است که در مراحل اولیه ابتلا قرار دارند و نیازی به مراجعه به بیمارستان ندارند.

وی یادآور شد: در قالب این طرح بعد از تماس فرد بیمار با سامانه مربوطه پزشک به محل زندگی فرد رفته و بعد از ویزیت و تجویز دارو، پرستاری برای شخص تعیین می‌شود که وظیفه رساندن دارو به او و سایر مراقبت‌های بهداشتی و درمانی را به عهده خواهد گرفت تا زمانی که بیمار به مرحله نقاهت برسد.

موافقت وزیر بهداشت با اجرای کشوری طرح مراقبت در منزل

رئیس دانشگاه علوم پزشکی قزوین از اجرای این طرح در کشور هم خبر داد و گفت: با توجه به اینکه وزیر بهداشت و درمان با اجرای کشوری این طرح موافقت کرده‌اند، اجرای این طرح برای نخستین بار در قزوین شروع شده تا بعد از تکمیل در نهایت در کل استان‌های کشور به ویژه مناطق کم‌برخوردار از نظر سرانه بیمارستانی اجرا شود.

نامدار افزود: بعد از اینکه واکسیناسیون کرونا به صورت عمومی انجام شد و کرونا ریشه‌کن شد، طرح مزبور برای کلیه بیماران در سطح استان قزوین اجرا می‌شود تا جلوی ازدحام برخی بیماران در سطح بیمارستان‌ها گرفته شده و از هزینه‌های درمانی آنها کم شود.

انتهای پیام/ز",سامانه خدمات مراقبت در منزل برای درمان بیماران کرونایی در قزوین افتتاح شد- اخبار قزوین - اخبار استانها تسنیم
137,https://www.tasnimnews.com/fa/media/1400/01/01/2465469/%D8%B3%D8%B1%D8%B2%D9%85%DB%8C%D9%86-%D9%85%D8%A7%D8%AF%D8%B1%DB%8C-%D8%AD%D8%A7%D9%81%D8%B8%DB%8C%D9%87-%D8%B4%DB%8C%D8%B1%D8%A7%D8%B2,,سرزمین مادری/ حافظیه شیراز- عکس مستند تسنیم
138,https://www.tasnimnews.com/fa/news/1400/01/01/2473437/%D8%B9%D8%A7%D8%AF%DB%8C-%D8%A7%D9%86%DA%AF%D8%A7%D8%B1%DB%8C-%D9%85%D8%B1%D8%AF%D9%85-%D8%AE%D9%88%D8%B2%D8%B3%D8%AA%D8%A7%D9%86-%D8%AF%D8%B1%D8%AF%D8%B3%D8%B1-%D8%B3%D8%A7%D8%B2-%D8%B4%D8%AF-%D8%A2%D9%85%D8%A7%D8%B1-%D9%85%D8%A8%D8%AA%D9%84%D8%A7%DB%8C%D8%A7%D9%86-%D8%A8%D9%87-%D9%88%DB%8C%D8%B1%D9%88%D8%B3-%DA%A9%D8%B1%D9%88%D9%86%D8%A7-%D8%A8%D9%87-140-%D9%86%D9%81%D8%B1-%D8%B1%D8%B3%DB%8C%D8%AF,"به گزارش خبرگزاری تسنیم از دزفول، با گذشت یک سال از شیوع ویروس منحوس کرونا و درخواست ملتمسانه کادر درمان از مردم برای جلوگیری از عادی انگاری این بیماری مرموز، هنوز هم برخی از هموطنان تبعات ابتلا به کووید19 را باور ندارند.

بدون تردید غالب قریب به اتفاق مردم ایران تمایل دارند دید و بازدیدهای نوروزی و سیر و سیاحت را در پیش بگیرند اما با درک شرایط موجود از این اقدام جدا پرهیز می‌کنند تا علاوه بر جان خود و عزیزانشان، به سایر همنوعان آسیبی وارد نشود و فرای آن، مدافعان سلامت و کادرمراکز درمانی و بیمارستان‌ها نیز در نخستین روزهای سال جدید بتوانند طعم آرامش را بچشند.

در این باره بی‌توجهی برخی مردم به پروتکل‌های بهداشتی و عادی انگاری شیوع کرونا نفس‌های کادر درمان را به شماره انداخته ‌است.

کرونا در سایه عادی انگاری مردم همچنان یکته تازی می‌کند

علی قمیشی درباره آخرین وضعیت ویروس کرونا در دزفول در گفت‌وگو با خبرنگار تسنیم اظهار داشت: تعداد بیماران و میزان بستری‌ها مبتلا به کرونا در بیمارستان دزفول از دو روز گذشته افزایش پیدا کرده است.

رئیس دانشگاه علوم پزشکی دزفول با بیان اینکه میزان بیماری و شدت بیماری کرونا در شهرستان افزایشی است افزود: در حال حاضر 140 بیمار مبتلا به کرونا در بیمارستان بزرگ دزفول بستری است و همچنین موارد بستری روزانه بیماران مبتلا به کرونا بین 20 تا 30 نفر است.

وی با بیان اینکه با افرایش بیماران مبتلا به کرونا در دزفول روبه‌رو هستیم در حال حاضر 3 بخش آی سی یو در اختیار بیماران کرونا است گفت: در صورتی که آمار مراجعه‌کنندگان بیماران مبتلا به کرونا افزایش پیدا کند مجبور می‌شویم فعالیت‌های معمول بیمارستان را متوقف کنیم و فقط پذیرش بیماران مبتلا به کرونا را داشته باشیم.

قمیشی به تفاوت ویروس جهش یافته کرونا نسبت به پیک‌های قبلی اشاره کرد و گفت: تفاوتی که بیماری کرونا با پیک‌های قبلی داشته سنین کمتر را درگیر و همچنین مدت زمان مورد نیاز بستری در بیمارستان بیش از پیک‌های قبلی است به گونه‌ای که این مسئله باعث اقامت بیشتر بیماران در بیمارستان می‌شود.

افزایش بیمارن کرونایی در دزفول نگران کننده است

وی به نمونه‌گیری تست کرونا اشاره و بیان کرد: تعداد موارد تست مثبت به کرونا بیشتر از قبل شده است و روزانه بیش 800 تست گرفته می‌شود که در این باره با افزایش موارد تست مثبت بیماران به کرونا روبه‌رو هستیم.

رئیس دانشگاه علوم پزشکی دزفول در پاسخ به سوال خبرنگار تسنیم آیا موارد جدید کرونای انگلیسی در دزفول داشته‌ایم گفت: قدرت سرایت این بیماری افزایش یافته است و با توجه به اینکه شکل بیماری تغییر کرده و سرعت انتشار این بیماری واریانس جهش یافته است قاعدتا درصد زیادی از این بیماران مبتلا به این نوع ویروس شده باشند.

قمیشی بر عدم انجام سفر و تجمع‌های خانوادگی در ایام نوروز گفت: همان گونه که بارها اعلام شده فرد ناقل باشد و با حضور در یک جمع به ظاهر سالم، فرد مبتلا به ویروس کرونا وجود داشته باشد و ناخواسته سبب انتقال ویروس و بیماری سایرین شود.

رئیس دانشگاه علوم پزشکی دزفول، در ادامه با بیان اینکه از مردم تقاضا داریم به طور جدی پروتکل‌های بهداشتی را رعایت و از سفر اجتناب کنند و همچنین دید و بازدید نوروزی را غیرحضوری انجام دهند گفت: از مردم تقاضا داشته به خاطر سلامت و جان خود و کادر درمان پروتکل‌های بهداشتی را رعایت کنند تا ورودی بیماران مبتلا به کرونا به بیمارستان کاهش پیدا کند.

وی به فشار و خستگی کادر درمان اشاره کرد گفت: نباید بیماری در سطح جامعه عادی‌سازی شود چرا نتیجه عادی‌سازی به کادر درمان و بالارفتن تلفات کرونا است؛ این روزها فشار سنگینی را کادر درمان بیمارستان بزرگ دزفول متحمل می‌شود چرا که کادر درمان هم باید به بیماران معمولی و همچنین بیماران مبتلا به کرونا خدمت‌رسانی کنند.

به گزارش تسنیم دزفول همچنان در وضعیت قرمز کرونایی قرار دارد.

انتهای پیام/337/ح",عادی انگاری مردم خوزستان دردسر ساز شد؛ آمار مبتلایان به ویروس کرونا به 140 نفر رسید- اخبار خوزستان - اخبار استانها تسنیم
139,https://www.tasnimnews.com/fa/news/1400/01/01/2473469/%D8%B4%D9%87%D8%B1%D9%87%D8%A7%DB%8C-%D8%B4%D9%85%D8%A7%D9%84-%D8%A7%D8%B3%D8%AA%D8%A7%D9%86-%D8%A7%D8%B5%D9%81%D9%87%D8%A7%D9%86-%D8%AF%D8%B1-%D8%B3%D8%A7%DB%8C%D9%87-%D8%B9%D8%A7%D8%AF%DB%8C-%D8%A7%D9%86%DA%AF%D8%A7%D8%B1%DB%8C-%D8%AF%D8%B1-%D9%88%D8%B6%D8%B9%DB%8C%D8%AA-%D9%87%D8%B4%D8%AF%D8%A7%D8%B1-%D9%82%D8%B1%D8%A7%D8%B1-%DA%AF%D8%B1%D9%81%D8%AA-%D8%AC%D8%AF%D9%88%D9%84,"به گزارش خبرگزاری تسنیم از کاشان، با شروع سال جدید و آغاز مسافرت‌های نوروزی در سایه عادی‌انگاری شهروندان متأسفانه آمار بیماران سرپایی افزایش پیدا کرده است و سخنگوی ستاد استانی مبارزه با ویروس کرونا شهرهای شمال استان اصفهان و سه شهر دیگر این استان را در آستانه ورود به وضعیت نارنجی توصیف کرد.

این موضوع می‌تواند زنگ خطر شیوع ویروس کرونا را برای شهروندان به صدا درآورد، رعایت بیش از پیش پروتکل‌های بهداشتی و فاصله‌گذاری اجتماعی توصیه همیشگی مسئولان بهداشت و درمان است و تأکید شده که هموطنان مسافرت‌های نوروزی خود را به زمان بهتری موکول کنند.

شهرستان کاشان و آران و بیدگل بعد از افت و خیزهای بستری بیماران کرونایی شاهد افزایش ملایم بیماران کرونایی در این منطقه به ویژه در شهرستان آران و بیدگل هستیم به نحوی که در روزهای گذشته بستری بیماران کرونایی در مقطعی سه رقمی شد.

شهرستان اردستان در هفته گذشته وضعیت به نسبت بهتری را تجربه کرد اگر چه افزایش بیماران سرپایی در این شهرستان باعث شده است تا اردستان را در وضعیت هشدار و وضعیت نارنجی قرار دهد اما در روزهای گذشته یک فوتی ناشی از ویروس کرونا در این شهرستان به ثبت رسیده است.

شهرستان نطنز نیز در هفته گذشته 210 تست کرونا از بیماران حاد تنفسی و بیماران سرپایی اخذ شده است که نتیجه 42 تست مثبت گزارش شده و این موضوع نیز باعث شده است تا این شهرستان نیز در وضعیت هشدار و وضعیت نارنجی قرار بگیرد.

خوشبختانه در منطقه کاشان و آران و بیدگل در هفته گذشته پنج روز بدون فوتی را تجربه کردیم اما در روزهای دیگر شهرستان کاشان، آران و بیدگل و یا هر دو شهرستان یک یا دو فوتی ناشی از ابتلا به ویروس کرونا را تجربه کرده است.

انتهای پیام/801/ح",شهرهای شمال استان اصفهان در سایه عادی‌انگاری در وضعیت هشدار قرار گرفت + جدول- اخبار کاشان - اخبار استانها تسنیم
140,https://www.tasnimnews.com/fa/news/1400/01/01/2473468/%D9%85%D8%AF%D8%A7%D9%81%D8%B9-%D8%A7%D8%B3%D8%AA%D9%82%D9%84%D8%A7%D9%84-%D9%87%D9%85%DA%86%D9%86%D8%A7%D9%86-%D9%85%D9%88%D8%B1%D8%AF-%D8%BA%D8%B6%D8%A8-%D9%85%D8%AC%DB%8C%D8%AF%DB%8C,"به گزارش خبرنگار ورزشی خبرگزاری تسنیم، محمد دانشگر، مدافع تیم فوتبال استقلال پس از بازی با پیکان در مرحله یک شانزدهم نهایی جام حذفی فوتبال با بهزاد غلامپور، مربی دروازه‌بان‌های استقلال و همچنین فرشید اسماعیلی درگیر شد تا فرهاد مجیدی این بازیکن را در اختیار کمیته انضباطی باشگاه قرار دهد.

دانشگر که طی دو سال اخیر بارها حواشی زیادی ایجاد کرده، قرار بود با وساطت‌ برخی از همبازی‌های خود به تمرینات بازگردد، اما او همچنان مورد غضب مجیدی است و حق حضور در تمرینات را ندارد. گزارش‌هایی نیز از رفتارهای عجیب این بازیکن به گوش مجیدی رسیده تا سرمربی استقلال فعلا قید این بازیکن را بزند.

انتهای پیام/",مدافع استقلال همچنان مورد غضب مجیدی- اخبار فوتبال ایران - اخبار ورزشی تسنیم
141,https://www.tasnimnews.com/fa/news/1400/01/01/2473460/%D8%AA%D8%B4%D8%AF%DB%8C%D8%AF-%D8%A7%D8%AE%D8%AA%D9%84%D8%A7%D9%81%D8%A7%D8%AA-%D8%AF%D8%A7%D8%AE%D9%84%DB%8C-%D9%87%D9%85%D8%B2%D9%85%D8%A7%D9%86-%D8%A8%D8%A7-%D9%86%D8%B4%D8%B3%D8%AA-%D9%87%D8%A7%DB%8C-%D8%B5%D9%84%D8%AD-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86,"به گزارش دفتر منطقه‌ای خبرگزاری تسنیم، «عبدالله عبدالله» رئیس شورای عالی مصالحه افغانستان در واکنش به برکناری «مسعود اندرابی» از ریاست وزارت کشور، این اقدم را عجولانه و مغایر با توافق سیاسی دولت مشارکتی خواند.

عبدالله در بیانیه‌ای تصریح کرد که این تصمیم بدون مشاوره با وی، بدون دلیل موجه و بطور عجولانه اتخاذ شده است.

رئیس شورای عالی مصالحه افغانستان افزود که تصمیم برکناری اندرابی از وزارت کشور، مغایر توافقنامه دولت مشارکتی و «در شرایط فعلی مخالف منافع و مصالح کشور و غیرقابل قبول است».

براساس توافقنامه دولت مشارکتی که اردیبهشت سال گذشته بین اشرف غنی و عبدالله به امضا رسید، کابینه دولت بطور 50-50 باید توسط دو طرف معرفی شود، تغییر و عزل اشخاص باید با دلایل موجه صورت گرفته و در صورت عزل، گزینه جدید نیز باید در مشورت با مرجع معرفی کننده منصوب گردد.

شورای امنیت ملی افغانستان 29 اسفند در بیانیه‌ای اعلام کرد که براساس حکم اشرف غنی، اندرابی از سمت وزارت کشور برکنار شده و «حیات‌الله حیات» والی سابق «ننگرهار» به عنوان سرپرست این وزارتخانه فعالیت می‌کند.

کارشناسان معتقدند که تشدید اختلافات داخلی بین اشرف غنی و عبدالله در شرایطی که برای پیشرفت در روند صلح به اتحاد و همگرایی داخلی نیاز است، سبب ایجاد مشکلات در این روند خواهد شد.

انتهای پیام/.",تشدید اختلافات داخلی همزمان با نشست‌های صلح افغانستان- اخبار آسیا-اقیانوسیه - اخبار بین الملل تسنیم
142,https://www.tasnimnews.com/fa/news/1400/01/01/2473467/%D8%A8%D8%A7%D8%B2%DA%AF%D8%B4%D8%AA-%D8%B3%D9%81%DB%8C%D8%B1-%D8%B1%D9%88%D8%B3%DB%8C%D9%87-%D8%A8%D9%87-%D9%85%D8%B3%DA%A9%D9%88-%D9%BE%D8%B3-%D8%A7%D8%B2-%D8%AC%D9%85%D9%84%D9%87-%D8%AC%D9%86%D8%AC%D8%A7%D9%84%DB%8C-%D8%A8%D8%A7%DB%8C%D8%AF%D9%86,"به گزارش گروه بین الملل خبرگزاری تسنیم به نقل از رویترز، سفیر روسیه در آمریکا امروز(یکشنبه) برای بحث درباره نحوه واکنش روسیه به اظهارات رئیس جمهوری آمریکا درباره همتای روسی خود وارد روسیه شد.

وزارت خارجه روسیه روز چهارشنبه اعلام کرد که آناتولی آنتانوف، سفیر خود در آمریکا را فراخوانده است. این واکنش روسیه پس از آن اتفاق افتاد که جو بایدن، رئیس جمهوری آمریکا در مصاحبه‌ای با شبکه ای بی سی ولادیمیر پوتین، رئیس جمهوری روسیه را قاتلی خطاب کرده بود که باید بهای مداخله در انتخابات آمریکا را بپردازد.

پوتین در واکنش به این ادعای بایدن گفته بود"" کسی که گفته، خودش انجام داده است"". وی همچنین پیشنهاد گفتگویی آنلاین را به رئیس جمهوری آمریکا داده بود که هنوز بایدن به این پیشنهاد پاسخی نداده است.

سفارت روسیه در آمریکا امروز صبح عکسی از سفیر روسیه در فرودگاه آمریکا منتشر کرده و نوشته بود: آناتولی آنتانوف، سفیر روسیه در راه بازگشت به مسکو برای شرکت در جلسه‌ای به منظور اصلاح روابط آمریکا و روسیه است.

انتهای پیام/",بازگشت سفیر روسیه به مسکو پس از جمله جنجالی بایدن- اخبار آسیا-اقیانوسیه - اخبار بین الملل تسنیم
143,https://www.tasnimnews.com/fa/news/1400/01/01/2473461/%D8%AA%D8%AD%D9%82%D9%82-%D8%B4%D8%B9%D8%A7%D8%B1-%D8%B3%D8%A7%D9%84-%D9%85%D8%B3%D8%AA%D9%84%D8%B2%D9%85-%D8%AC%D8%B0%D8%A8-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D9%88-%D9%BE%D8%B4%D8%AA%DB%8C%D8%A8%D8%A7%D9%86%DB%8C-%D8%A7%D8%B2-%D8%AC%D8%A8%D9%87%D9%87-%D8%AA%D9%88%D9%84%DB%8C%D8%AF-%D8%A7%D8%B3%D8%AA,"به گزارش خبرگزاری تسنیم از اردبیل، آیت‌الله سید حسن عاملی در دیدار استاندار و مدیران کل اجرایی استان اردبیل اظهار داشت: در راستای تحقق منویات مقام معظم رهبری و شعار سال 1400 که با عنوان ""تولید، پشتیبانی‌ها و مانع‌زدایی"" نامگذاری شده است باید تمامی مسئولان به صورت جدی پای کار باشند و این امر مهمی است که باید در اولویت قرار گیرد.

امام جمعه اردبیل با بیان اینکه باید با همت بلند کارهایی ماندگار و بزرگ در سطح استان عملیاتی شوند افزود: در حال حاضر یکی از مسائل مهم استان اردبیل تامین آب برای واحدهای تولیدی است که مسئولان مربوطه باید در کنار تلاش برای رفع سایر مشکلات در این زمینه چاره‌اندیشی کنند که واحدهای بزرگ تولیدی و صنعتی دچار مشکل نشوند.

عاملی با تاکید بر اینکه باید برنامه‌ریزی بلند مدت برای توسعه فعالیت‌های تولیدی استان اجرایی شود تصریح کرد: مسئولان استان در سال 1400 حول محور شعار تولید باید با برنامه‌ریزی جدی به دنبال جذب سرمایه‌گذاران بزرگ برای سرمایه‌گذاری در استان برای ایجاد واحدهای تولیدی بزرگ باشند که ضمن تقویت محور تولید در میزان اشتغال برای جوانان نیز موثر است.

نماینده ولی‌فقیه در استان اردبیل با اشاره به حمایت جدی از واحدهای تولیدی و صنعتی در استان بیان کرد: در ادامه تحقق شعار جهش تولید امسال نیز مدیران اجرایی باید زیرساخت‌ها و تسهیلات لازم را برای سرمایه‌گذاری فراهم کنند و هر نوع مانعی را برای فعالیت این واحدهای تولیدی و ایجاد اشتغال از میان بردارند.

وی وجود ظرفیت‌های مختلف در استان اردبیل را حائز اهمیت عنوان کرد و ادامه داد: در بحث تولید در استان اردبیل شاهد وجود ظرفیت‌های مختلف در حوزه گردشگری، کشاورزی و صنعت هستیم که می‌توانند در تحقق شعار سال موثر واقع شود به طوری که باید از این ظرفیت‌ها به نحو احسن استفاده شود و با سرمایه‌گذاری در حوزه ظرفیت گردشگری استان می‌توانیم شاهد افزایش جذب گردشگران و توریست به استان نیز باشیم.

انتهای پیام/146/ح",تحقق شعار سال مستلزم جذب سرمایه‌گذاری و پشتیبانی از جبهه تولید است- اخبار اردبیل - اخبار استانها تسنیم
144,https://www.tasnimnews.com/fa/news/1400/01/01/2473462/%D8%A2%D9%85%D8%A7%D8%B1-%DA%A9%D8%B1%D9%88%D9%86%D8%A7-%D8%AF%D8%B1-%D8%A7%DB%8C%D8%B1%D8%A7%D9%86-%D9%81%D9%88%D8%AA-73-%D9%86%D9%81%D8%B1-%D8%AF%D8%B1-24-%D8%B3%D8%A7%D8%B9%D8%AA-%DA%AF%D8%B0%D8%B4%D8%AA%D9%87,"به گزارش خبرنگار بهداشت و درمان باشگاه خبرنگاران پویا؛ سیما سادات لاری درباره آخرین وضعیت بیماری کرونا در کشور اظهار داشت: از دیروز تا امروز یکم فروردین 1400 و بر اساس معیارهای قطعی تشخیصی، 7260 بیمار جدید مبتلا به کووید19 در کشور شناسایی شد که 657 نفر از آنها بستری شدند و مجموع بیماران کووید19 در کشور به یک میلیون و 801 هزار و 65 نفر رسید.

وی افزود: متاسفانه در طول 24 ساعت گذشته، 73 بیمار کووید19 جان خود را از دست دادند و مجموع جان باختگان این بیماری به 61 هزار و 797 نفر رسید.

لاری گفت: خوشبختانه تاکنون یک میلیون و 543 هزار و 119 نفر از بیماران، بهبود یافته و یا از بیمارستانها ترخیص شده‌اند.

سخنگوی وزارت بهداشت خاطرنشان کرد: 3858 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند؛ تاکنون 12 میلیون و 160 هزار و 554 آزمایش تشخیص کرونا در کشور انجام شده است.

گفتنی است در حال حاضر 12 شهرستان قرمز و 39 شهرستان نارنجی هستند و بر اساس مصوبات ستاد ملی مقابله با کرونا مسافرت ""از"" و ""به"" شهرهای با وضعیت قرمز و نارنجی، ممنوع است.

انتهای پیام/",فوت 73 نفر در 24 ساعت گذشته- اخبار پزشکی - اخبار اجتماعی تسنیم
145,https://www.tasnimnews.com/fa/news/1400/01/01/2473453/%D9%85%D8%B9%D8%AC%D9%88%D9%86-%DA%AF%DB%8C%D8%A7%D9%87%DB%8C-%D9%88%DB%8C%DA%98%D9%87-%D9%85%D9%82%D8%A7%D9%85-%D8%A2%D9%81%D8%B1%DB%8C%D9%82%D8%A7%DB%8C%DB%8C-%D8%A8%D8%B1%D8%A7%DB%8C-%D9%85%D9%82%D8%A7%D8%A8%D9%84%D9%87-%D8%A8%D8%A7-%DA%A9%D8%B1%D9%88%D9%86%D8%A7,"به گزارش گروه بین الملل خبرگزاری تسنیم به نقل از النشره، «آندری راجولینا» رئیس جمهور ماداگاسکار اعلام کرد که عجله‌ای برای واکسیناسیون در کشورش نیست و ترجیح می‌دهد که درمان گیاهی برای مقابله با کرونا را مد نظر قرار دهد.

وی افزود: من شخصا واکسن نزده‌ام و قصدی هم برای واکسن زدن ندارم.

وی تأکید کردم: «نوشیدنی ارگانیک کوید» که به اختصار «CVO» شناخته می‌شود ، چای معجون گیاهی «معجزه گر‌» است که از «افسنتین» (در فارسی «درمنه» گویند و نوعی گیاه دارویی است) درست می‌شود و اکنون نیز به صورت کپسول تولید می شود و از من و خانواده‌ام محافظت می‌کند.

رئیس جمهور ماداگاسکار در عین حال گفت: با همه این تفاسیر؛ اما من به طور کلی مخالفتی با واکسیناسیون ندارم. من و دولت ماداگاسکار ضد واکسن کرونا نیستیم؛ اما عوارض جانبی زیادی این واکسن به همراه دارد.

آمار جدید کرونا در قاره سیاه

براساس جدیدترین آمار تارنمای ارزیابی‌های جهانی «ورلدومتر»، تعداد مبتلایان به کرونا در قاره آفریقا به 4 میلیون و 119 هزار و 802 نفر و شمار قربانیان در این قاره به 109 هزار و 712 نفر افزایش یافته‌است.

از سوی دیگر تاکنون در این قاره 3 میلیون و 683 هزار و 495 نفر از مبتلایان به کرونا بهبود یافته‌اند.

بیشترین میزان ابتلا به کرونا در آفریقای جنوبی، مراکش، تونس، مصر، اتیوپی و نیجریه و بیشترین میزان موارد فوتی ناشی از کرونا در کشورهای آفریقای جنوبی و مصر به ثبت رسیده‌‌است.

روند واکسیناسیون عمومی در برابر ویروس کرونا در 25 کشور آفریقایی آغاز شده‌ است.

انتهای پیام/",معجون گیاهی ویژه مقام آفریقایی برای مقابله با کرونا- اخبار آفریقا - اخبار بین الملل تسنیم
146,https://www.tasnimnews.com/fa/news/1400/01/01/2473456/%D8%AA%D8%B3%D8%AA-%DA%A9%D8%B1%D9%88%D9%86%D8%A7-%D8%AF%D8%B1-%D9%85%D9%86%D8%B2%D9%84-%D9%88-%D9%85%D8%AD%D9%84-%D9%85%D9%88%D8%B1%D8%AF-%D9%86%D8%B8%D8%B1-%D8%B4%D9%85%D8%A7-%D8%AF%D8%B1-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2,"به گزارش خبرگزاری تسنیم، اکنون بیش از یکسال است که شیوه جدیدی از زندگی را در پیش گرفته‎ایم. در گذشته خارج شدن از منزل، مسافرت رفتن، خرید کردن، رفتن به باشگاه، دید و بازدید‌های خانوادگی و دوستانه چندان سخت به نظر نمی‎رسید. اما حالا طوری زندگی می‎کنیم که کمتر از منزل خارج شویم. اکنون فعالیت‌های اجتماعی و گروهی خود را بسیار محدود کرده‎ایم، سعی می‎کنیم بابت هر موضوعی به درمانگاه‌ها و مراکز درمانی مراجعه نکنیم. همه این تغییر رفتارها به خاطر شیوع کووید- 19 است. هوم­کا نیز در این راستا سعی کرده است قدمی مثبت و موثر بردارد. با استفاده از خدمات این مجموعه دیگر لازم نیست برای انجام تست کرونا به آزمایشگاه مراجعه نمایید. این مجموعه در تعطیلات و ایام نوروز نیز در کنار شما خواهد بود.

تست کرونا در منزل چگونه انجام می‌شود؟

تست کرونا در منزل به دو شیوه انجام خواهد شد: تست PCR و آنتی بادی.

در تست PCR با استفاده از سواپ پنبه‎ایی از ترشحات حلق و بینی نمونه تهیه می‌شود. در طی آن سواپ 15 سانتیمتری به قسمت انتهایی بینی و حلق وارد خواهد شد. تکنسین به مدت 15 ثانیه سواپ را به صورت دورانی حرکت می‌دهد. سپس نمونه گرفته شده به بافر منتقل خواهد شد. بافر، محلولی است که از آن برای نگهداری و انتقال نمونه به آزمایشگاه استفاده می‎شود. این شیوه نمونه‎گیری به نظر دردناک می‎آید اما باید بدانید در طی آن دردی حس نخواهید کرد. از این آزمایش به عنوان معتبرترین تست کرونا یاد می‎شود. برای انجام آن نیازی به ناشتایی نیست و می‎توانید در هر زمانی آن را انجام دهید.

در تست آنتی بادی با بررسی نمونه خون، وضعیت فرد مورد بررسی قرار می‎گیرد. باید بدانید که بیماری کرونا، مراحل مختلفی دارد. هر کدام از این آزمایش‌ها اطلاعات خاصی را در اختیار پزشکان قرار می‎دهند. با این حال برای تشخیص کووید-19 تست PCR توصیه می‎شود. از آزمایش آنتی بادی به عنوان تست مکمل استفاده خواهد شد.

چه زمانی باید از تست کرونا در منزل استفاده کرد؟

یکی از سوالات مهم در رابطه با تست کرونا این است که چه زمانی باید برای انجام آن اقدام نمود؟ به یاد داشته باشید با بروز علائمی مانند سرفه، سردرد، گلو درد و ... احتمال اینکه به کووید-19 مبتلا شده باشید پنجاه درصد است. اگر بیماری شما مربوط به سرماخوردگی باشد، در طی 48 ساعت باید شدت علائم کاهش یابد، در غیر این صورت باید به مراکز درمانی و بهداشتی مراجعه کنید. چنانچه مایل باشید می‎توانید از خدمات درمانی، آزمایشگاهی و مراقبتی هوم­کا نیز بهره ببرید. به این ترتیب دیگر نیازی به حضور در مراکز درمانی نخواهد بود.

اگر با فرد آلوده‌ایی در تماس بوده‎اید، باید پس از گذشت سه روز آزمایش کرونا را انجام دهید. توصیه می‎شود تا حاضر شدن نتیجه تست، قرنطینه شوید و نکات بهداشتی را بیش از هر زمان دیگری رعایت کنید.

اگر تست کرونا مثبت شد چکار کنیم؟

اگر تست کرونا مثبت شد، در قدم اول نترسید. برای مقابله و شکست دادن این بیماری به سیستم ایمنی قوی نیاز دارید. ترس و اضطراب سیستم ایمنی بدن را ضعیف خواهد کرد. در مواجهه با کرونا به نکات زیر دقت داشته باشید:

در ابتدا، خود را از دیگر اعضای خانواده جدا کنید.

شدت و نوع علائم را بررسی کرده و در صورت تشدید علائم به مراکز درمانی مراجعه کرده یا با کارشناسان هوم کا تماس بگیرید.

به رژیم غذایی خود بیش از هر زمان دیگری اهمیت بدهید. تغذیه سالم یکی از بهترین شیوه‌های مبارزه با کرونا است.

در طی روز آب ولرم همراه آبلیمو و عسل بنوشید.

حتما برای لحظاتی در و پنجره‎ها را باز کنید تا تهویه هوا صورت پذیرد، به این ترتیب از غلظت آلودگی کاسته خواهد شد.

در صورت امکان از دستشویی و سرویس بهداشتی جداگانه استفاده کنید. در غیر این صورت نسبت به ضدعفونی کردن آن حساس باشید.

ملحفه و لباس‌های بیمار هر دو روز یکبار بشویید. از ضدعفونی کردن لباسشویی غافل نشوید.

همه اشیاء ریز و درشت را آلوده بدانید و به طور مرتب آنها را ضدعفونی کنید.

رژیم غذایی برای بیماران کرونایی

وقتی کرونا گرفتیم چی بخوریم؟ این سوالی است که این روزها بسیار زیاد شنیده می‌شود.

در ابتدا سعی کنید مصرف مایعات را افزایش دهید. برای این منظور می‌توانید به سراغ آبمیوه طبیعی مانند آب پرتقال، سیب و ... بروید.

تعداد وعده‎های غذایی را افزایش دهید. از مواد غذایی استفاده کنید که سرشار از ویتامین A باشند. از آن جمله می‌توان به ماهی، جگر، هویج، گوشت، ماهی و ... اشاره کرد. این ویتامین یکپارچگی مخاط تنفسی را حفظ خواهد کرد.

حتما در رژیم غذایی خود جایی برای مواد غذایی حاوی ویتامین C در نظر بگیرید. این ویتامین منجر به تقویت سیستم ایمنی بدن خواهد شد.

منابع غذایی مانند تخم مرغ، غلات کامل، انواع مغز، ماهی سالمون دارای آهن، پروتئین، روی و سلنیم هستند. این مواد به تقویت سیستم ایمنی کمک خواهند کرد.

بهتر است به سراغ انواع سوپ و آش بروید.

غذاهای گوشتی را به صورت کبابی و بخار پز تهیه کنید. در کنار آنها حتما از سبزیجات نیز استفاده نمایید.

آیا بیمه تامین اجتماعی هزینه تست کرونا را پرداخت می کند؟

هزینه تست کرونا یکی از دغدغه‎هایی است که قشر زیادی از مردم با آن درگیر هستند. تست کرونا بیمه تامین اجتماعی PCR ) ) در مراکز دولتی و مراکز 16 ساعته انجام خواهد شد. چنانچه با مراجعه به مراکز 16 ساعته، جهت آزمایش کرونا به آزمایشگاه معرفی شوید، بخشی از هزینه تست کرونا را بیمه پرداخت خواهد کرد. بنابراین انتظار نداشته باشید، این تست به طور کاملا رایگان شود. همچنین بدیهی است که جهت استفاده از این خدمات باید به مراکز طرف قرارداد مراجعه نمایید. برای اطلاع از لیست مراکز 16 ساعته می‎توانید به سامانه 4030 مراجعه کنید.

هوم کا با هدف برخورداری اقشار مختلف جامعه از تست کرونا، با آزمایشگاه‎های معتبری در ارتباط است. این آزمایشگاه‌ها با سازمان‎های بیمه‎ایی مختلفی طرف قرارداد هستند. برای این منظور کافی هنگام سفارش درخواست، قبض مربوط به بیمه را دریافت نمایید. برای ثبت رایگان سفارش خود همین حالا با شماره 02191025595 تماس بگیرید.

""این مطلب تبلیغاتی است""

انتهای پیام/",تست کرونا در منزل و محل مورد نظر شما در ایام نوروز- اخبار سازمان‌ها و شرکت‌ها - اخبار بازار تسنیم
147,https://www.tasnimnews.com/fa/news/1400/01/01/2473455/%D9%85%D8%AD%D8%A7%D9%81%D9%84-%D9%85%D8%B9%D8%A7%D8%B1%D9%81%DB%8C-%D8%AD%D8%B1%D9%85-%D8%AD%D8%B6%D8%B1%D8%AA-%D9%85%D8%B9%D8%B5%D9%88%D9%85%D9%87-%D8%B3-%D8%AF%D8%B1-%D8%B1%D9%88%D8%B2%D9%87%D8%A7%DB%8C-%D9%86%D8%AE%D8%B3%D8%AA-%D8%B3%D8%A7%D9%84-1400,"به گزارش خبرگزاری تسنیم از قم، به نقل از پایگاه خبری آستان مقدس حضرت معصومه (س)، برنامه‌های روزهای نخست نوروز 1400 از روز یکشنبه یکم فروردین ماه با نوای حجت‌الاسلام والمسلمین علی اصغر ظهیری در برنامه نیایش صبحگاهی آغاز می‌شود.

همچنین سخنرانی قبل از نماز ظهر به ترتیب توسط حجج‌اسلام والمسلمین هادی عباسی خراسانی، مسعود پور سید آقایی، عباس کوثری، هاشمی هشترودی، محمدهادی هدایت و جواد ربانی اصفهانی برگزار خواهد شد.

زیارت‌نامه حضرت فاطمه معصومه سلام الله علیها نیز بعد از نماز ظهر از یکشنبه تا پنج‌شنبه به ترتیب توسط عباس محمدی پور، سید علی حسینی تبار، سید حسین جعفری نژاد، علی رئوفی و علی‌اکبر حائری قرائت خواهد شد.

مراسم سخنرانی قبل از مغرب نیز توسط حجت‌الاسلام والمسلمین عباس اسکندری در روز یکشنبه، حجت‌الاسلام والمسلمین حسین جوشقانیان در روز دوشنبه، حجت‌الاسلام والمسلمین محمدباقر حیدری کاشانی در روزهای سه‌شنبه و چهارشنبه دنبال و روز پنجشنبه نیز قبل از مغرب محفل انس با قرآن کریم برگزار و روز جمعه نیز ویژه‌برنامه زمزم مهدویت با سخنرانی حجت‌الاسلام علی حیدری دنبال می‌شود.

همچنین ویژه‌برنامه جشن سلام هر شب بعد از نماز عشاء در حرم بانوی کرامت برگزار خواهد شد و حجت‌الاسلام والمسلمین رفیعی به مدت پنج شب در این مراسم سخنرانی خواهد کرد و روز جمعه نیز حجت‌الاسلام لونی به ایراد سخن خواهد پرداخت.

لازم به ذکر است جواد برزگر، مسعود زمانی ، مهدی حیدر زاده و حسن حیدر زاده به مدح و ثنای اهل‌بیت(ع) در ویژه‌برنامه‌های جشن سلام خواهند پرداخت.

قرائت مناجات شعبانیه، قرائت دعای ندبه، کمیل ، جامعه کبیره و دعای توسل از دیگر برنامه‌های هفته اول نوروز 1400 در حرم بانوی کرامت است.

انتهای پیام/452/ز",محافل معارفی حرم حضرت معصومه(س) در روزهای نخست سال 1400- اخبار قم - اخبار استانها تسنیم
148,https://www.tasnimnews.com/fa/news/1400/01/01/2473458/%D8%B1%D9%88%D8%AD%D8%A7%D9%86%DB%8C-%D8%AA%D9%84%D8%A7%D8%B4-%D9%85%DB%8C-%DA%A9%D9%86%DB%8C%D9%85-%DA%A9%D8%B4%D9%88%D8%B1-%D8%B1%D8%A7-%D8%A8%D8%A7-%D8%B1%D9%81%D8%B9-%D8%AA%D8%AD%D8%B1%DB%8C%D9%85-%D8%AA%D8%AD%D9%88%DB%8C%D9%84-%D8%AF%D9%88%D9%84%D8%AA-%D8%A8%D8%B9%D8%AF%DB%8C-%D8%AF%D9%87%DB%8C%D9%85-%D8%AF%D8%B3%D8%AA%DA%AF%D8%A7%D9%87-%D9%87%D8%A7-%D9%85%D9%88%D8%B8%D9%81%D9%86%D8%AF-%D8%A8%D8%B1%D8%A7%DB%8C-%D8%AA%D8%AD%D9%82%D9%82-%D8%B4%D8%B9%D8%A7%D8%B1-%D8%B3%D8%A7%D9%84-%D9%85%D8%A7%D9%87%DB%8C%D8%A7%D9%86%D9%87-%DA%AF%D8%B2%D8%A7%D8%B1%D8%B4-%D8%AF%D9%87%D9%86%D8%AF,"به گزارش حوزه دولت خبرگزاری تسنیم، دویست و دوازدهمین جلسه ستاد هماهنگی اقتصادی دولت روز یکشنبه و در نخستین روز از سال 1400 با حضور رئیس جمهور و کلیه اعضای ستاد برگزار و در این جلسه بر تلاش همه جانبه دولت تا روز پایانی فعالیت خود برای شکوفایی اقتصاد ایران با ادامه روند رو به رشد تولید و پشتیبانی و مانع‌زدایی از آن تأکید شد.

رئیس جمهور در این جلسه با تشکر از تداوم توجه مقام معظم رهبری به موضوع مهم تولید در نامگذاری امسال همچون سال‌های اخیر و بیان اینکه بی‌تردید سال 1400 سال آغاز دوباره شکوفایی اقتصادی کشور و به ثمر رسیدن مقاومت سه ساله ملت در برابر جنگ اقتصادی دشمن خواهد بود، گفت: همه ارکان دولت بویژه دستگاه‌های اقتصادی همانطوری که در یکسال گذشته برغم تحریم‌های ظلمانه و ویروس کرونا برای مدیریت کشور و تحقق شعار جهش تولید، تلاش همه جانبه کردند، تا آخرین روز فعالیت خود با همین نشاط و پویایی به کار ادامه خواهند داد.

وی افزود: این دولت همانطوری که در یکسال گذشته با تحقق شعار جهش تولید همراه با مقاومت مردم بزرگ ایران منجر به شکست دشمن در جنگ اقتصادی شد امسال نیز همه تلاش خود را برای پشتیبانی و مانع‌زدایی از جهش تولید و تداوم روند توسعه و پیشرفت متوازن کشور انجام خواهد داد.

رئیس‌جمهور همچنین در این جلسه به وزیران اقتصادی و تولیدی دولت مأموریت داد در اسرع وقت برنامه‌ها و سیاست‌های عملیاتی تنظیم شده برای رفع موانع تولید و پشتیبانی و حمایت از مراکز تولیدی کشور را با سرعتی بیش از پیش دنبال کنند.

روحانی با اشاره به اقدامات انجام گرفته در سال گذشته برای تحقق شعار «جهش تولید»، گفت: بخشی از آنچه در سال 99 در خصوص شعار سال انجام گرفت، در حوزه زیرساخت‌های توسعه‌ای کشور بوده است که اثرات آن در زندگی مردم به تدریج و در آینده مشاهده خواهد شد و رشد و آبادانی کشور در سال‌های آتی رقم خواهد خورد.

وی با تأکید بر دستور مقام معظم رهبری در خصوص پشتیبانی و مانع‌زدایی از تولید با محوریت اثرگذاری بر معیشت و زندگی مردم، افزود: در تحقق شعار امسال می‌بایست با اولویت‌بندی موضوعات مختلف مرتبط با حوزه تولیدات ضروری مورد نیاز مردم با شناسایی موانع و همچنین پشتیبانی تولید در این حوزه اقدامات سریع و فوری انجام گیرد.

رئیس جمهور همچنین با اشاره به اولویت‌های اصلی و ضروری در زندگی و معیشت مردم، تأکید کرد: باید برای مصارف و موارد ضروری در کشور با اولویت مواد اولیه کارخانجات و تولید کالاهای ضروری تعیین‌کننده، برنامه‌ریزی دقیق صورت گیرد.

روحانی در بخش دیگری از سخنان خود با بیان اینکه این دولت توانسته در سه سال جنگ اقتصادی بی‌سابقه و فشار حداکثری آمریکا علیه ملت ایران در سخت‌ترین شرایط چرخ اقتصاد کشور را بگرداند و کشور را اداره کند، گفت: همه دستگاه‌ها بویژه وزارتخانه‌های اقتصادی و تولیدی موظف هستند برای تحقق شعار «تولید؛ پشتیبانی‌ها، مانع‌زدایی» و همچنین تکمیل و راه‌اندازی پروژه‌های کلان ملی با هماهنگی حداکثری با سایر دستگاه‌ها نسبت به رفع موانع تولید اقدام نموده و به صورت ماهیانه گزارش اثربخشی اقدامات خود را به ملت ارائه کنند.

رئیس جمهور در همین رابطه افزایش تولید را مستلزم همکاری، اتحاد و انسجام قوای سه‌گانه و همه دستگاه‌های ذیربط و همراهی مردم در حمایت از مراکز تولیدی و کمک به رفع موانع تولید عنوان کرد و گفت: بخش خصوصی می‌تواند نقش مهمی در این زمینه ایفا کند.

در این جلسه همچنین گزارش دستگاه‌های ذیربط همچون وزارت صمت در خصوص بازار کالاهای ضروری و مایحتاج مردم بویژه گوشت و مرغ، روغن و میوه و اقدامات انجام گرفته برای کنترل قیمت و مدیریت بازار ارائه شد.

رئیس جمهور با تأکید بر تداوم اقدامات در حوزه تولید، توزیع و نظارت بر عرضه گسترده کالا و کنترل قیمت‌ها، گفت: حفظ آرامش بازار و وجود هماهنگی لازم میان دستگاه‌های مرتبط با این موضوع ضروری است و رسانه‌ها نیز با اطلاع‌رسانی دقیق برنامه‌ها و اقدامات در زمینه همکاری و مشارکت گسترده مردمی را فراهم کنند.

انتهای پیام/",روحانی: تلاش می‌کنیم کشور را با رفع تحریم تحویل دولت بعدی دهیم/دستگاه‌ها موظفند برای تحقق شعار سال ماهیانه گزارش دهند- اخبار مجلس و دولت ایران - اخبار سیاسی تسنیم
149,https://www.tasnimnews.com/fa/news/1400/01/01/2473450/%D9%86%D8%AE%D8%B3%D8%AA%DB%8C%D9%86-%D8%B1%D9%88%D8%B2-%D9%87%D9%88%D8%A7%DB%8C-%D9%BE%D8%A7%DA%A9-%D8%AA%D9%87%D8%B1%D8%A7%D9%86-%D8%AF%D8%B1-%D8%B3%D8%A7%D9%84-1400-%D8%AB%D8%A8%D8%AA-%D8%B4%D8%AF,"به گزارش خبرنگار اجتماعی خبرگزاری تسنیم؛ بر اساس اعلام مرکز کنترل کیفیت هوای تهران امروز اول فروردین با شاخص 47 در وضعیت پاک قرار دارد و با این شرایط نخستین روز هوای پاک در یکم فروردین 1400 در تهران به ثبت رسید.

انتهای پیام/","نخستین روز هوای ""پاک"" تهران در سال 1400 ثبت شد- اخبار تهران - اخبار اجتماعی تسنیم"
150,https://www.tasnimnews.com/fa/media/1400/01/01/2473457/%D8%A2%D8%BA%D8%A7%D8%B2-%D8%B3%D8%A7%D9%84-%D9%86%D9%88-%D8%AF%D8%B1-%D8%A2%D8%B1%D8%A7%D9%85%D8%B3%D8%AA%D8%A7%D9%86-%D8%AA%D8%A7%D8%B2%D9%87-%D8%A2%D8%A8%D8%A7%D8%AF-%D8%B1%D8%B4%D8%AA,,آغاز سال نو در آرامستان تازه آباد رشت- عکس استانها تسنیم
151,https://www.tasnimnews.com/fa/news/1400/01/01/2473446/%D8%AA%D8%B5%D9%85%DB%8C%D9%85-%D8%B9%D8%B1%D8%A7%D9%82-%D8%A8%D8%B1%D8%A7%DB%8C-%D9%84%D8%BA%D9%88-%D8%B1%D9%88%D8%A7%D8%AF%DB%8C%D8%AF-%D8%A7%D8%AA%D8%A8%D8%A7%D8%B9-37-%DA%A9%D8%B4%D9%88%D8%B1,"به گزارش گروه بین الملل خبرگزاری تسنیم به نقل از روسیا الیوم، وزارت کشور عراق اعلام کرد که دولت این کشور تصمیم گرفته است شهروندان 37 کشور را از اخذ ویزا معاف و ورود آنان به کشور را بدون ویزا فراهم شود، زیرا این کار باعث تشویق برای سرمایه‌گذاری خارجی و رونق گردشگری در عراق خواهد شد.

«خالد المحنا» سخنگوی وزارت کشور عراق در این خصوص گفت: دولت تصمیم به ورود شهروندان 37 کشور بدون ویزا گرفته است و این تصمیمی بسیار جسورانه از زمان تشکیل دولت بوده است.

وی افزود: هدف از این تصمیم جذب سرمایه گذاران خارجی و حمایت از اقتصاد عراق است و از زمان 15 مارس مراحل اجرای آن آغاز شده است.

المحنا گفت: این تصمیم شامل بازرگانان، شرکت‌های عضو دائمی شورای امنیت، کشورهای اتحادیه اروپا، ژاپن، کره جنوبی، کانادا، استرالیا، نیوزیلند و سوئیس است که برای ورود به عراق از طریق بندرهای هوایی، زمینی و دریایی، در ازای پرداخت هزینه ویزای تنها 75 دلار برای مدت دو ماه اقامت پرداخت خواهند کرد.

سخنگوی وزارت کشور عراق تأکید کرد که با توجه به شرایط بهداشتی-درمانی که عراق از آن عبور می‌کند، مسافران بر اساس تصمیم کمیته عالی بهداشت و ایمنی باید کلیه اقدامات بهداشتی پیشگیرانه را رعایت کنند و معاینات بیماری همه‌گیر کرونا را انجام دهند.

روسیا الیوم گزارش داد: عراق به دنبال جذب سرمایه گذاران و تسهیل شرایط ورود آنها به عراق از طریق معافیت برخی کشورها از روادید است و این در حالی است که ورود به داخل اراضی عراق نیاز به وقت طولانی برای صدور ویزا بود که در برخی موارد صادر هم نمی‌شد.

انتهای پیام/",تصمیم عراق برای لغو روادید اتباع 37 کشور- اخبار آسیای غربی - اخبار بین الملل تسنیم
152,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
153,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
154,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
155,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
156,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
157,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
158,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
159,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
160,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
161,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
162,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
163,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
164,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
165,https://www.tasnimnews.com/fa/news/1400/01/01/2473415/%D9%81%D8%B1%D9%85%D8%A7%D9%86%D8%AF%D8%A7%D8%B1-%D8%B3%D8%B1%D8%A7%D9%88%D8%A7%D9%86-%D8%AE%D8%A8%D8%B1-%D8%AF%D8%A7%D8%AF-%D8%A7%D9%86%D9%81%D8%AC%D8%A7%D8%B1-%DB%8C%DA%A9-%D8%A8%D9%85%D8%A8-%D8%B5%D9%88%D8%AA%DB%8C-%D8%AF%D8%B1-%D8%A8%D9%84%D9%88%D8%A7%D8%B1-%D8%B3%D8%A7%D8%AF%D8%A7%D8%AA%DB%8C,"سعید تجلیلی در گفت‌وگو با خبرنگار تسنیم در چابهار اظهار داشت: حوالی ساعت 9 صبح امروز خبر انفجار یک بمب صوتی کنار جاده‌ای به عوامل انتظامی رسید که بررسی‌ها در این ‌باره همچنان ادامه دارد.

فرماندار سراوان عنوان کرد: انفجار به این شکل بوده که افرادی نامشخص یک بمب صوتی به کپسول گازی که در کنار جاده قرار داشت چسبانده بودند و در حالی که یک موتورسوار در حال گذر از کنار این بمب بود منفجر می‌شود.

وی ادامه داد: این اقدام در بلوار ساداتی سمت فلکه کوزه انجام شده است و یک تویوتا دو کابین 2700 نیز در جاده دچار آسیب و خانمی نیز که همان حوالی بوده به همراه دو نفر دیگر زخمی شد، شخص موتورسوار نیز به دلیل شدت جراحات وارده جان خود را از دست داده است.

به گفته سعید تجلیلی مسئولیت این اقدام تروریستی را تاکنون کسی بر عهده نگرفته است.

انتهای پیام/395/ح",فرماندار سراوان خبر داد؛ انفجار یک بمب صوتی در بلوار ساداتی- اخبار سیستان و بلوچستان - اخبار استانها تسنیم
166,https://www.tasnimnews.com/fa/news/1400/01/01/2473451/%D8%B5%D8%B1%D8%A7%D9%81%DB%8C-%D8%B1%D8%A7%D8%AF%DB%8C%D9%86-%D8%AF%D8%B1-%D8%AC%D9%85%D8%B9-500-%D8%B4%D8%B1%DA%A9%D8%AA-%D8%A8%D8%B1%D8%AA%D8%B1-%D8%A7%DB%8C%D8%B1%D8%A7%D9%86,"به گزارش خبرگزاری تسنیم، هر ساله سازمان مدیریت صنعتی بر اساس گزارش‌ فروش و درآمد شرکت‌های مختلف اقدام به معرفی 500 شرکت برتر ایرانی می‌کند. امسال هم دوره بیست و سوم این معارفه انجام شد که در آن بیلان شرکت‌ها در سال 98 مورد ارزیابی قرار گرفت.

رتبه 103 از پانصد شرکت برتر

براساس اطلاعاتی که از این رده بندی منتشر شد «شرکت تضامنی ناصر قاسمی راد و شرکاء» در جمع یکصد شرکت برتر گروه دوم از میان 5 گروه رتبه سوم را کسب کرد. به عبارتی حائز رتبه 103 شد.

از داده‌های آماری که از رتبه‌بندی سازمان مدیریت صنعتی منتشر شده نشان می‌دهد در بیلان فروش شرکت تضامنی ناصر قاسمی راد و شرکاء (صرافی رادین) بین سال‌ 98 و سال قبل از آن رشد 21.1 درصدی را تجربه کرده است.

صرافی رادین در جمع بزرگان اقتصاد ایران

سازمان مدیریت صنعتی در دوره بیست و سوم رتبه بندی 500 شرکت برتر علاوه بر گزارش فروش/ درآمد شرکت‌ها بر اساس 32 شاخص دیگر نیز رتبه‌بندی جداگانه‌ای انجام داد.

علاوه بر این رتبه‌بندی سازمان مدیریت صنعتی براساس 32 شاخص دیگر نیز شرکت‌ها را رتبه‌بندی کرد که صرافی رادین بر مبنای آن شاخص‌ها نیز به صورت جداگانه مورد ارزیابی قرار گرفت.

در رتبه‌بندی 500 شرکت برتر در سال 99 نام برندها، شرکت‌ها و صنایعی دیده می‌شود که در اقتصاد ایران از نقش و تاثیر ویژه‌ای برخوردارند. نامهایی مانند «شرکت صنایع پتروشیمی خلیج فارس (هلدینگ)، شرکت پالایش نفت بندر عباس (هلدینگ)، شرکت سرمایه‌گذاری غدیر (هلدینگ)، بانک ملت (هلدینگ) و...

صرافی رادین در جمع یکصد شرکت برتر گروه دوم هم در کنار نام‌های مطرحی قرار گرفته است. این مجموعه با یک پله اختلاف در کنار شرکت تراکتور سازی ایران (هلدینگ) قرار دارد و شرکت‌های دیگری مانند شرکت گروه صنعتی بارز (هلدینگ)، شرکت آهن و فولاد غدیر ایرانیان (هلدینگ)، شرکت به پرداخت ملت و... در رتبه‌های بعدی هستند.

تنها صرافی در مجموع 500 شرکت برتر

همچنین شرکت تضامنی ناصر قاسمی راد و شرکاء اولین و تنها مجموعه با فعالیت تخصصی صرافی است که در لیست 500 شرکت برتر امسال قرار گرفته است.

قرار گرفتن صرافی رادین در لیست 500 شرکت برتر سال 99 افتخاری است که بدون همراهی مشتریان عزیز این مجموعه در دوران 25 ساله فعالیت درخشان آن حاصل نمی‌شد. لذا این مجموعه افتخار اخیر خود را هم به مشتریانش تقدیم می‌کند.

مشتری ذات کسب و کار ماست

صرافی رادین مدت‌هاست که از شعار «حق با مشتری است» عبور کرده و به باور «مشتری ذات کسب و کار است» عینیت می‌بخشد و تلاش می کند ضمن توسعه پایدار تبادلات ارزی در ابعاد بین المللی، در رشد و شکوفایی اقتصادی کشور مشارکت شایسته و موثری داشته باشد. این مجموعه سالیان درازی است که مکانی امن برای نقل انتقال پول به هر نقطه از جهان است.

این مجموعه امیدوار است بازهم با همراهی مشتریان خود و تکیه بر شبکه ارتباطی گسترده‌اش در سراسر دنیا ضمن ارائه خدمات بهتر و شایسته‌تر به راه خود پر توان ادامه دهد.

""این مطلب تبلیغاتی است""

انتهای پیام",صرافی رادین در جمع 500 شرکت برتر ایران- اخبار سازمان‌ها و شرکت‌ها - اخبار بازار تسنیم
167,https://www.tasnimnews.com/fa/news/1400/01/01/2473447/%D8%B4%DA%A9%D9%88%D9%81%D8%A7%DB%8C%DB%8C-%D8%A7%D9%82%D8%AA%D8%B5%D8%A7%D8%AF%DB%8C-%D9%85%D8%B3%D8%AA%D9%84%D8%B2%D9%85-%D8%AD%D9%85%D8%A7%DB%8C%D8%AA-%D8%A7%D8%B2-%D8%AA%D9%88%D9%84%DB%8C%D8%AF-%D8%A7%D8%B3%D8%AA-%D9%84%D8%B2%D9%88%D9%85-%D8%A7%D8%B3%D8%AA%D9%85%D8%B1%D8%A7%D8%B1-%D8%AC%D9%87%D8%B4-%D8%AA%D9%88%D9%84%DB%8C%D8%AF,"سردار حمید دامغانی در گفت‌وگو با خبرنگار تسنیم در سمنان ضمن تبریک سال جدید اظهار داشت: سال 99 با تمامی مشکلات ناشی از تحریم‌ها، فشارهای اقتصادی، کرونا و دیگر مسائل با اتحاد و همدلی بیش از پیش مردم و مسئولان پشت سر گذاشته شد.

وی با اشاره به بیانات رهبر معظم انقلاب و شعار سال 1400 با عنوان «حمایت از تولید، پشتیبانی و مانع زدایی ها» گفت: قطعاً رهبر معظم انقلاب با تحلیل از شرایط کشور این شعار را برای سال جدید انتخاب کرده‌اند و انتخاب این شعار به معنای این است که بالندگی و شکوفایی اقتصاد کشور مستلزم حمایت همه‌جانبه از تولید و برداشتن موانع در این حوزه است.

فرمانده سپاه قائم آل محمد (عج) استان سمنان گفت: جمهوری اسلامی ایران در مسیر حرکت پیش‌رونده خود به سمت تکامل و در راستای تحقق تمدن نوین اسلامی نیازمند اقتصادی بالنده و مبتنی بر عزت و استقلال کشور است.

سردار دامغانی رمز موفقیت نظام اسلامی را در تحقق اقتصادی آرمان‌گرا دانست و گفت: باید نگاهی خودباورانه به سرمایه‌های عظیم علمی داشت و از ظرفیت‌های داخلی بدون اعتماد به بیگانگان استفاده کرد.

وی اظهار داشت: مسئولان باید حمایتی جدی از حوزه تولید داشته باشند و در مسیر رفع موانع تولید از هیچ کوششی دریغ نورزند و راه را برای سرمایه‌گذاری‌های جدید با حمایت از صاحبان کار و سرمایه باز کنند.

فرمانده سپاه قائم آل محمد (عج) استان سمنان با اشاره به شیوع ویروس کرونا و گسترش گرفتاری‌های معیشتی به‌ویژه برای اقشار ضعیف و کم‌درآمد گفت: طرح شهید سلیمانی در ایام نوروز نیز باقوت و قدرت به کار خود ادامه می‌دهد.

سردار دامغانی خاطرنشان کرد: در آستانه ایام نوروز امسال بین نیازمندان استان سمنان 50 هزار بسته معیشتی در قالب اجرای طرح مواسات و کمک مؤمنانه توزیع شد.

وی از توزیع بیش از 260 هزار بسته معیشتی در بین مردم نیازمند استان سمنان از ابتدای شیوع کرونا تاکنون به همت مردم خیر و نیکوکار این استان خبر داد.

انتهای پیام/363/ز",شکوفایی اقتصادی مستلزم «حمایت از تولید» است؛ لزوم استمرار «جهش تولید»- اخبار سمنان - اخبار استانها تسنیم
168,https://www.tasnimnews.com/fa/news/1400/01/01/2473448/%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%A7%D8%B1%D8%AF%D8%A8%DB%8C%D9%84-%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%A8%D8%B1%D8%A7%DB%8C-%D8%AA%D8%AF%D9%88%DB%8C%D9%86-%D8%A8%D8%B1%D9%86%D8%A7%D9%85%D9%87-%D8%B9%D9%85%D9%84%DB%8C%D8%A7%D8%AA%DB%8C-%D8%B4%D8%B9%D8%A7%D8%B1-%D8%B3%D8%A7%D9%84-%D8%AD%D9%85%D8%A7%DB%8C%D8%AA-%D8%A7%D8%B2-%D9%88%D8%A7%D8%AD%D8%AF%D9%87%D8%A7%DB%8C-%D8%AA%D9%88%D9%84%DB%8C%D8%AF%DB%8C-%D8%AF%D8%B1-%D8%AF%D8%B3%D8%AA%D9%88%D8%B1-%DA%A9%D8%A7%D8%B1-%D8%A7%D8%B3%D8%AA,"به گزارش خبرگزاری تسنیم از اردبیل ، اکبر بهنامجو ظهر امروز در نشست با فرمانداران و مدیران استان اردبیل اظهار داشت: در راستای تقویت محور تولید در استان اردبیل با توجه به نامگذاری شعار سال در طی سال‌های اخیر با عنوان تولید و تلاش در این راستا در استان نیز تلاش‌های جدی صورت گرفته است و شاهد افزایش و تقویت تولید در زمینه های مختلف هستیم.

وی از برنامه‌ریزی برای تدوین برنامه عملیاتی شعار سال 1400 در استان اردبیل خبر داد و افزود: با توجه به تاکید مقام معظم رهبری مبنی بر تلاش در راستای تحقق شعار تولید و حمایت از محور تولید و براساس هماهنگی و برنامه‌ریزی صورت گرفته در حال حاضر برنامه عملیاتی و اجرایی شعار سال 1400 با عنوان تولید، پشتیبانی‌ها و مانع زدایی ها تدوین می‌شود.

بهنامجو با اشاره به آغاز شناسایی موارد اولویت دار در سطح شهرهای استان اردبیل تصریح کرد: در کنار تدوین برنامه عملیاتی با توجه به اهمیت موضوع شناسایی موارد اولویت دار مربوط به شعار تولید، پشتیبانی‌ها و مانع زدایی نیز با اهتمام مسئولان شهرستانی آغاز شده است و تا 20 روز آینده انجام خواهد شد.

استاندار اردبیل با بیان اینکه باید برای تقویت و توسعه واحدهای تولیدی و صنعتی در مناطق مختلف استان در تلاش باشیم ادامه داد: در حال حاضر شاهد تولید میزان بالایی از محصولات مختلف در حوزه کشاورزی، دامپروری و به ویژه صنعت هستیم که باید در سال 1400 بر مبنای شعار سال ضمن توسعه اقدامات حمایتی و پشتیبانی از آن‌ها با ارائه تسهیلات بانکی و کاهش بروکراسی اداری بر رفع موانع نیز تاکید داشته باشیم.

وی با تاکید بر فعال سازی 85 درصد از واحدهای تولیدی راکد در استان اردبیل طی سال گذشته، اظهار کرد: در سال گذشته با برنامه جدی در حوزه صنعت، کشاورزی و گردشگری درصد از واحدهای تولیدی راکد در استان اردبیل فعال سازی شدند و به چرخه تولید بازگشتند و همچنین امسال نیز در ادامه همان مسیر با توجه به اعتبارات و منابع مالی موجود باید اقدامات پشتیبانی را در اولویت قرار دهیم.

انتهای پیام/ ز",استاندار اردبیل: برنامه‌ریزی برای تدوین برنامه عملیاتی شعار سال/ حمایت از واحدهای تولیدی در دستور کار است- اخبار اردبیل - اخبار استانها تسنیم
169,https://www.tasnimnews.com/fa/news/1400/01/01/2473392/%D8%AF%D9%84%DB%8C%D9%84-%DA%AF%D8%B1%D8%A7%D9%86%DB%8C-%D9%87%D8%A7-%D8%A7%D8%B2-%D8%B2%D8%A8%D8%A7%D9%86-%D8%AC%D9%87%D8%A7%D9%86%DA%AF%DB%8C%D8%B1%DB%8C-%D8%B9%D8%AF%D9%87-%D8%A7%DB%8C-%D8%A8%D8%A7-%D8%A7%DB%8C%D8%AC%D8%A7%D8%AF-%D8%A7%D8%AE%D8%AA%D9%84%D8%A7%D9%84-%D8%AF%D9%86%D8%A8%D8%A7%D9%84-%D8%AA%D8%AD%D8%AA-%D8%A7%D9%84%D8%B4%D8%B9%D8%A7%D8%B9-%D9%82%D8%B1%D8%A7%D8%B1-%D8%AF%D8%A7%D8%AF%D9%86-%D8%AE%D8%AF%D9%85%D8%A7%D8%AA-%D8%AF%D9%88%D9%84%D8%AA-%D9%87%D8%B3%D8%AA%D9%86%D8%AF,"به گزارش خبرگزاری تسنیم اسحاق جهانگیری، معاون اول رییس جمهور، امروز یکشنبه 1 فروردین 1400 در جلسه کارگروه تنظیم بازار و کالاهای اساسی با تاکید بر استمرار نظارت و بازرسی‌ها بر بازار در ایام نوروز، از رشد تولید در بخش صنعت و کشاورزی در یک سال گذشته خبر داد و گفت: تولیدکنندگان کشور در سال 99 کارهای بزرگی انجام دادند و تحریم‌ها را به فرصت تبدیل کردند.

وی با بیان اینکه انتظار نظام از وزارتخانه‌های جهاد کشاورزی و صنعت، معدن و تجارت، ساماندهی توزیع برخی اقلام و کالاهای اساسی است، گفت: «در ایام پیش رو، عده‌ای به دنبال زیر سوال بردن خدمات دولت هستند و تلاش می‌کنند با ایجاد اختلال و تشنج در بازار، خدمات چندین ساله دولت را تحت‌الشعاع قرار دهند.»

معاون اول رئیس جمهور با اشاره به برنامه‌ریزی‌های انجام شده برای تولید و توزیع مرغ و نیز جلوگیری از تخلفات، نسبت به ساماندهی بازار مرغ طی روزهای آینده ابراز امیدواری کرد و افزود: سال 99 سالی سخت برای مردم ایران بود و فشارهای تحریمی آمریکا از ابتدای سال 97 روز به روز بر اصلی‌ترین منبع درآمدی کشور بیشتر شد و آمریکا تلاش کرد با تمام از واردات برخی کالاها به کشور جلوگیری کند.

واردات 10 میلیارد دلار دارو و کالای اساسی به کشور

جهانگیری در ادامه صبر، بردباری و مقاومت مردم را در تحمل مشکلات و دشواری‌های ناشی از تحریم‌ها، بی‌نظیر توصیف کرد و ضمن تشکر از مردم ایران، که موجبات یأس و ناامیدی دشمنان را فراهم کردند و سیاست فشار حداکثری آمریکا را به شکست کشاندند، تصریح کرد: در ابتدای سال 99 برآوردهای بانک مرکزی این بود که امکان تأمین هشت میلیارد دلار برای واردات کالاهای اساسی و دارو امکان پذیر نیست اما با همت مدیران بانک مرکزی به میزان 10 میلیارد دلار کالاهای اساسی و دارو به کشور وارد شد.

ضرورت همراهی بخش تولید با تصمیمات دولت

وی با یادآوری اینکه تولید برخی کالاهای اساسی نظیر مرغ و روغن وابستگی زیادی به واردات دارد، تاکید کرد: با توانمندی که در مدیران وزارتخانه‌های جهاد کشاورزی و صمت وجود دارد انتظار می‌رود مشکل تأمین مرغ و روغن در مدت زمان کوتاهی حل شود و وضعیت بازار این دو کالا به تعادل برسد.

جهانگیری با قدردانی از تولیدکنندگان مرغ و روغن از آنان خواست همراهی و همکاری لازم را با سیاست‌ها و تصمیمات دولت انجام دهند تا شاهد افزایش رضایتمندی در میان مردم باشیم.

تبدیل تهدید به فرصت در بخش تولید

وی با بیان اینکه تولیدکنندگان کشور در سال 99 کارهای بزرگی انجام دادند، افزود: گزارش‌ها نشان می‌دهد رشد تولید در بخش صنعت و کشاورزی در سال جاری قابل توجه بوده و این یعنی تولیدکنندگان کشور تحریم‌ها را به فرصت تبدیل کردند.

استمرار نظارت و بازرسی در ایام نوروز

معاون اول رییس جمهور همچنین از اقدامات صورت گرفته برای تأمین و توزیع مناسبت میوه در ایام پایانی سال قدردانی کرد و با تأکید بر اینکه باید پای حقوق مردم قاطعانه ایستاد، از مسئولین ذیربط خواست در ایام تعطیلات نوروزی روند نظارت و بازرسی را با جدیت ادامه دهند تا اقلام و کالاهای مورد نیاز با قیمت مناسب در دسترس مردم قرار گیرد.

جهانگیری در ادامه این جلسه با قدردانی از کادر پزشکی و درمان کشور و نیز تولیدکنندگان دارو و تجهیزات پزشکی اظهار داشت: سال گذشته در همین ایام تأمین ماسک یکی از دغدغه‌های مهم کشور بود اما به فضل الهی و با همت بخش تولید، امروز صادرکننده محصولات و تجهیزات مورد نیاز مقابله با کرونا هستیم؛ در خصوص تامین واکسن کرونا رویکرد اصلی دولت این است که ضمن تلاش برای تولید واکسن داخلی، از منابع معتبر خارجی نیز واکسن مورد نیاز کشور را که از سوی وزارت بهداشت، درمان و آموزش پزشکی تأیید شود، خریداری کند.

وی اظهار داشت: به نظر می‌رسد سال 1400 سال گشایش و حل مشکلات خواهد بود و امیدوارم مشکلات و فشارها در سال 1400 از دوش مردم برداشته شود.

تعدیل قیمت‌ها در بازار میوه

در این جلسه قائم مقام وزیر صمت گزارشی در خصوص توزیع میوه در کشور ارائه کرد و از تاثیر مثبت توزیع گسترده میوه در میادین میوه و تره در ایجاد تعادل در قیمت‌ها خبر داد.

همچنین دبیر کارگروه تنظیم بازار نیز با تاکید بر روند کاهشی قیمت میوه در اکثر استان‌های کشور، کیفیت میوه‌های توزیع شده را مطلوب توصیف کرد و از تزریق محصولات دیگری نظیر برنج، پوشاک و آجیل و خشکبار از ذخایر موجود به بازار و تعدیل قیمت این کالاها خبر داد.

مدیرعامل شرکت بازرگانی دولتی ایران نیز در این جلسه گزارشی از میزان ذخایر گندم و روغن ارائه کرد و گفت: کارخانجات تولید روغن به صورت سه شیفت فعال هستند و هیچ گونه مشکل و نگرانی در جریان تأمین روغن وجود ندارد.

در ادامه این جلسه موضوع قیمت مرغ و روغن مورد بحث و تبادل نظر قرار گرفت و تصمیمات لازم برای جلوگیری از تخلفات و تأمین این دو کالا با قیمت مناسب اتخاذ شد.

برخورد جدی با مرغداران متخلف

در این نشست همچنین ضمن تأکید بر اینکه فعلاً هیچ برنامه‌ای برای افزایش قیمت‌ها وجود ندارد، گزارشی از برنامه واردات مرغ منجمد طی روزهای آینده ارائه و مقرر شد با مرغدارانی که به امید افزایش قیمت و انتظارات تورمی از ارسال مرغ به کشتارگاه خودداری می‌کنند، برخورد شود.

انتهای پیام/",دلیل گرانی‌ها از زبان جهانگیری: عده ای با ایجاد اختلال دنبال تحت‌الشعاع قرار دادن خدمات دولت هستند- اخبار کشاورزی - اخبار اقتصادی تسنیم
170,https://www.tasnimnews.com/fa/news/1400/01/01/2473433/%DB%8C%DA%A9-%D8%B4%D9%87%DB%8C%D8%AF-%D9%88-3%D9%85%D8%AC%D8%B1%D9%88%D8%AD-%D8%AF%D8%B1-%D8%B9%D9%85%D9%84%DB%8C%D8%A7%D8%AA-%DA%AF%D8%B1%D9%88%D9%87%DA%A9-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%B9%D9%84%DB%8C%D9%87-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%B3%D8%B1%D8%A7%D9%88%D8%A7%D9%86-%D8%AD%D8%A7%D9%84-%D9%85%D8%AC%D8%B1%D9%88%D8%AD%D8%A7%D9%86-%D8%B1%D8%B6%D8%A7%DB%8C%D8%AA-%D8%A8%D8%AE%D8%B4-%D8%A7%D8%B3%D8%AA-%D9%81%DB%8C%D9%84%D9%85-%D8%A7%D8%AE%D8%AA%D8%B5%D8%A7%D8%B5%DB%8C,"به گزارش خبرگزاری تسنیم از سراوان، ساعت 9:30 صبح امروز گروهک تروریستی وابسته به استکبار جهانی در یک حرکت بزدلانه و کور، اقدام به انفجار در یکی از میادین شهرستان سراوان کرده که منجر به شهادت یک شهروند و مجروحیت 3شهروند دیگر از جمله یک خانم باردار شده است؛ طبق اعلام مسئولان بیمارستان رازی، حال مجروحان رضایت‌بخش است.

در ادامه فیلم اختصاصی تسنیم از این حادثه تروریستی را مشاهده می‌کنید:

انتهای پیام/س",یک شهید و 3مجروح در عملیات گروهک تروریستی علیه شهروندان سراوان/ حال مجروحان رضایت‌بخش است + فیلم اختصاصی- اخبار سیستان و بلوچستان - اخبار استانها تسنیم
171,https://www.tasnimnews.com/fa/news/1400/01/01/2473445/%D8%AD%D8%AF%D9%88%D8%AF-292-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%B1-%D8%B1%D9%88%D8%B3%DB%8C%D9%87-%D9%87%D9%85%DA%86%D9%86%D8%A7%D9%86-%D8%A8%D9%87-%DA%A9%D8%B1%D9%88%D9%86%D8%A7-%D9%85%D8%A8%D8%AA%D9%84%D8%A7-%D9%87%D8%B3%D8%AA%D9%86%D8%AF,"به گزارش گروه بین الملل خبرگزاری تسنیم به نقل از خبرگزاری «تاس»، ستاد عملیاتی پیشگیری و کنترل ویروس کرونا در روسیه، امروز (یکشنبه) گزارش داد که در طول یک روز گذشته، 9 هزار و 299 مورد جدید بیماری کووید-19 در 85 منطقه فدرال این کشور شناسایی شد. روز گذشته (شنبه) نیز 9 هزار و 632 مورد ابتلا به کووید-19 گزارش شده بود.

بدین ترتیب تعداد کل موارد آلودگی به این عفونت در روسیه از ابتدای شیوع همه گیری تاکنون، به 4 میلیون و 456 هزار و 869 نفر افزایش یافته است.

بر اساس این اطلاعات، بیشترین موارد جدید آلودگی به ویروس کرونا - یک هزار و 511 مورد در شهر مسکو، 881 مورد در سن پترزبورگ و648 مورد در منطقه مسکو ثبت شده است.

این در حالی است که در حال حاضر، 292 هزار و 444 نفر در سراسر روسیه همچنان بیمار بوده و به درمان خود ادامه می‌دهند.

ضمن اینکه، طی یک روز گذشته، 8 هزار و 743 بیمار مبتلا پس از گذراندن دوره درمان، به طور کامل بهبود یافتند تا تعداد افراد درمان شده از عفونت کرونا در روسیه به 4 میلیون و 69 هزار و 395 نفر افزایش یابد. سهم بهبودی بیماران به 91.3 درصد کل افراد آلوده شده رسیده است.

موارد بهبود بیماران در شهر سن‌پترزبورگ - 297 نفر، در منطقه مسکو - 571 نفر و در منطقه نیژنی نووگوراد - 379 نفر گزارش شده است.

این ستاد همچنین یادآور شد که در روز گذشته 371 مورد مرگ ناشی از عوارض بیماری کووید-19 در روسیه ثبت گردید. بدین ترتیب، تعداد کل قربانیان این عفونت به 95 هزار و 30 نفر افزایش یافت. موارد مرگ روزانه بیماران در سن‌پترزبورگ - 37 نفر و در منطقه مسکو- 29 نفر ثبت شده است.

این ستاد بطور جداگانه در خصوص وضعیت اپیدمی در پایتخت روسیه نیز یادآور شده که تعداد کل موارد آلودگی به ویروس کرونا در شهر مسکو، با افزایش یک هزار و 511 نفر طی روز گذشته، در مجموع یک میلیون و 11 هزار و 463 نفر افزایش یافت.

طی 24 ساعت اخیر در این کلان‌شهر، 50 مورد مرگ ناشی از عوارض ویروس کرونا ثبت شد تا شمار تلفات این عفونت در پایتخت به 16 هزار و 128 نفر افزایش یابد. در این مدت، یک هزار و 371 بیمار درمان شده و از بیمارستان مرخص شدند و بدین ترتیب، 931 هزار و 296 نفر در کل دوره شیوع آلودگی در مسکو بهبود یافته‌اند. در حال حاضر، 64 هزار و 39 فرد مبتلا به کووید-19 در این شهر همچنان تحت درمان هستند.

انتهای پیام/",حدود 292 هزار نفر در روسیه همچنان به کرونا مبتلا هستند- اخبار اروپا - اخبار بین الملل تسنیم
172,https://www.tasnimnews.com/fa/news/1400/01/01/2473438/%D8%AA%D8%B9%D8%AF%D8%A7%D8%AF-%DA%A9%D9%88%D8%AF%DA%A9%D8%A7%D9%86-%D9%85%D9%87%D8%A7%D8%AC%D8%B1-%D8%AF%D8%B1-%D8%A8%D8%A7%D8%B2%D8%AF%D8%A7%D8%B4%D8%AA%DA%AF%D8%A7%D9%87-%D9%87%D8%A7%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%A8%DB%8C%D8%B4-%D8%A7%D8%B2-15-%D9%87%D8%B2%D8%A7%D8%B1-%D9%86%D9%81%D8%B1-%D8%B1%D8%B3%DB%8C%D8%AF,"به گزارش گروه بین الملل خبرگزاری تسنیم به نقل از پایگاه اطلاع رسانی کنگره، شبکه سی بی اس روز شنبه اعلام کرد: تعداد کودکان مهاجر در بازداشتگاه‌های مرزی آمریکا به بیش از 15 هزار نفر رسیده است.

بر اساس این گزارش، دولت آمریکا هم اکنون بیش از 15500 کودک مهاجر بدون همراه را در بازداشتگاه مرزی نگهداری می‌کند.

این گزارش نشان می دهد هم اکنون تعداد زیادی از کودکان مهاجر بدون همراه در یک مرکز نگهداری که توسط اداره گمرک و حفاظت از مرزهای آمریکا اداره می شود، در چادر به سر می برند.

این شبکه خبری گزارش داده است که کودکان مهاجر بدون همراه بیش از 136 ساعت است که در بازداشتگاه‌های مرزی نگهداری می‌شوند و این در حالی است که مطابق قوانین آمریکا، کودکان مهاجر بدون همراه نباید بیشتر از 72 ساعت در این مراکز باشند.

این گزارش در حالی منتشر شده است که دولت بایدن با انتقادات شدید و گسترده‌ای به خاطر ازدحام مهاجران خارجی در مرز آمریکا و مکزیک روبرو شده است. جمهوریخواهان معتقدند که دور شدن دولت بایدن از سیاست‌های مهاجرتی ترامپ عامل اصلی هجوم مهاجران به مرزهای آمریکا است.

با این حال، فعالان حقوق مهاجران و پناهجویان و روزنامه نگاران و خبرنگاران خواستار شفافیت و تحقیق بیشتر درباره وضعیت کودکان مهاجر بدون همراه در بازداشتگاه‌های مرزی آمریکا هستند. تاکنون هیچ تصویر یا فیلمی از مراکز بازداشت و نگهداری کودکان مهاجر بدون همراه در مناطق مرزی آمریکا منتشر نشده است.

یک مقام دولت بایدن روز پنجشنبه تائید کرده است که بیش از 14 هزار کودک مهاجر بدون همراه در بازداشتگاه‌های فدرال هستند.

انتهای پیام/",تعداد کودکان مهاجر در بازداشتگاه‌های آمریکا به بیش از 15 هزار نفر رسید- اخبار آمریکا - اخبار بین الملل تسنیم
173,https://www.tasnimnews.com/fa/news/1400/01/01/2473405/%D8%A7%D9%85%D8%AF%D8%A7%D8%AF%D8%B1%D8%B3%D8%A7%D9%86%DB%8C-%D8%A8%D9%87-545-%D9%86%D9%81%D8%B1-%D9%88-%D8%A7%D9%86%D8%AA%D9%82%D8%A7%D9%84-269-%D9%86%D9%81%D8%B1-%D8%A8%D9%87-%D9%85%D8%B1%D8%A7%DA%A9%D8%B2-%D8%AF%D8%B1%D9%85%D8%A7%D9%86%DB%8C-%D8%AF%D8%B1-6-%D8%B1%D9%88%D8%B2-%DA%AF%D8%B0%D8%B4%D8%AA%D9%87,"به گزارش گروه اجتماعی خبرگزاری تسنیم؛ مهدی ولیپور با تشریح خدمات سازمان امداد و نجات در قالب طرح امداد و نجات نوروزی اظهار کرد: از 25 تا 30 اسفند 99، 448 مورد عملیات امدادی از سوی امدادگران جمعیت هلال احمر انجام شده است که این میزان نسبت به مدت مشابه در سال قبل، 74 درصد رشد داشته است.

وی افزود: 72 درصد از کل ماموریت‌های انجام شده در 6 روز گذشته مربوط به سوانح ترافیکی با 323 مورد بوده است.

ولیپور با اشاره به حادثه دیدگی 1296 نفر در حوادث و سوانح رخ داده، ادامه داد: به 545 نفر در 6 روز گذشته امدادرسانی شده و هفت نفر نیز اسکان اضطراری یافتند. همچنین با تلاش امدادگران، 269 نفر به مراکز درمانی منتقل شده و 157 نفر نیز خدمات درمان سرپایی دریافت کردند.

رئیس سازمان امداد و نجات جمعیت هلال احمر به انجام 63 مورد عملیات نجات فنی در سوانح ترافیکی نیز اشاره کرد و گفت: در این عملیات، 59 نفر رهاسازی شدند.

انتهای پیام/",امدادرسانی به 545 نفر و انتقال 269 نفر به مراکز درمانی در 6 روز گذشته- اخبار تهران - اخبار اجتماعی تسنیم
174,https://www.tasnimnews.com/fa/news/1400/01/01/2473431/%D8%A2%D8%AE%D8%B1%DB%8C%D9%86-%D8%AC%D8%B2%D8%A6%DB%8C%D8%A7%D8%AA-%D9%88-%D8%AA%D8%BA%DB%8C%DB%8C%D8%B1%D8%A7%D8%AA-%D8%A7%D8%B2-51-%D8%B4%D9%87%D8%B1-%D9%82%D8%B1%D9%85%D8%B2-%D9%88-%D9%86%D8%A7%D8%B1%D9%86%D8%AC%DB%8C-%DA%A9%D8%B4%D9%88%D8%B1-%D8%A8%D8%A7-%D9%85%D9%85%D9%86%D9%88%D8%B9%DB%8C%D8%AA-%D8%B3%D9%81%D8%B1-%D8%AF%D8%B1-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2,"به گزارش خبرنگار انتظامی باشگاه خبرنگاران پویا؛ بنابر اعلام کمیته امنیتی، اجتماعی و انتظامی ستاد ملی مدیریت بیماری کرونا سفر از / به 51 شهر کشور (12 شهر قرمز و 39 شهر نارنجی) تا 15 فروردین 1400 ممنوع است.

همچنین چنانچه وضعیت هر یک از شهرهای زرد و آبی در طول مدت ایام تعطیلات به وضعیت نارنجی و قرمز تغییر یابد، کمیته امنیتی، اجتماعی و انتظامی نسبت به اعلام وضعیت به ستاد استانی اقدام می‌کند.

اسامی شهرهای با وضعیت قرمز که تردد به آنها تا 15 فروردین 1400 با ممنوعیت همراه است و ورود پلاکهای غیربومی به این شهرها یک میلیون تومان جریمه در پی خواهد داشت:

استان اصفهان: گلپایگان

استان یزد: خاتم

استان فارس: زرین‌دشت

استان خوزستان: آبادان، اهواز، بندرماهشهر، دزفول، رامهرمز، شوش، شوشتر و کارون

استان کهگیلویه و بویراحمد: گچساران

شهرهای گلپایگان در استان اصفهان، زرین‌دشت در استان فارس و خاتم در استان یزد تا پیش از این وضعیت نارنجی داشتند و از روز گذشته وضعیت آنها قرمز شد.

اسامی شهرهای با وضعیت نارنجی که تردد به آنها تا 15 فروردین 1400 با ممنوعیت همراه است و ورود پلاکهای غیربومی به این شهرها 500 هزار تومان جریمه در پی خواهد داشت:

استان تهران: دماوند و فیروزکوه

استان آذربایجان شرقی: سراب و عجب‌شیر

استان آذربایجان غربی: ارومیه، چایپاره، ماکو و نقده

استان اصفهان: خوانسار و لنجان

استان ایلام: دهلران

استان بوشهر: بوشهر، دیلم، کنگان و گناوه

استان چهارمحال و بختیاری: سامان

استان خوزستان: امیدیه، اندیمشک، ایذه، باغ‌ملک، باوی، بهبهان، خرمشهر، شادگان، دشت آزادگان و‌ مسجدسلیمان

استان فارس: ارسنجان، داراب و مرودشت

استان کردستان: دیواندره، بانه و سقز

استان لرستان: پلدختر و دورود، بروجرد

استان مرکزی: خمین و دلیجان

استان هرمزگان: خمیر

استان همدان: نهاوند

شهرهای خوانسار و لنجان در استان اصفهان، بوشهر در استان بوشهر، دماوند و فیروزکوه در استان تهران، داراب و مرودشت در استان فارس، بانه و سقز در استان کردستان، بروجرد در استان لرستان و دلیجان در استان مرکزی از روز گذشته به وضعیت نارنجی تغییر رنگ پیدا کرده‌اند.

به گفته سردار سید کمال هادیانفر؛ رئیس پلیس راهور، اگر هموطنان به شهرهای زرد و آبی سفر کرده باشند و وضعیت آن شهرها به نارنجی و قرمز تغییر پیدا کند تا سه روز فرصت دارند از شهر مذکور خارج شوند وگرنه مشمول جریمه خواهند شد همچنین هر خودروی غیربومی که در شهرهای قرمز و نارنجی تردد داشته باشد در هر 24 ساعت یک بار جریمه می‌شود.

همچنین تردد شبانه از ساعت 21 تا سه بامداد، در تمام شهرهای قرمز،‌ نارنجی، زرد و آبی ممنوع بوده و مشمول جریمه 200 هزار تومانی خواهد بود.

نکته حائز اهمیت این است که ملاک ممنوعیت سفر به شهرهای کشور، رنگ‌بندی آنها است و دیگر مسافرپذیر بودن آنها ملاک نیست.

در صورت اعلام تغییر وضعیت شهرها و تبدیل آنها به نارنجی و قرمز بلافاصله ورود ممنوع خواهند شد.

انتهای پیام/",آخرین جزئیات و تغییرات از 51 شهر قرمز و نارنجی کشور با ممنوعیت سفر در ایام نوروز- اخبار پلیس - اخبار اجتماعی تسنیم
175,https://www.tasnimnews.com/fa/news/1400/01/01/2473442/%D9%86%D8%B4%D8%B3%D8%AA-%D8%B3%D8%B1%D9%86%D9%88%D8%B4%D8%AA-%D8%B3%D8%A7%D8%B2-%D8%B9%D9%88%D9%86-%D9%88-%D8%AD%D8%B1%DB%8C%D8%B1%DB%8C-%D8%A2%DB%8C%D8%A7-%D8%B3%D8%B9%D8%AF-%DA%A9%D9%86%D8%A7%D8%B1-%D9%85%DB%8C-%DA%A9%D8%B4%D8%AF,"به گزارش گروه بین الملل خبرگزاری تسنیم، منابع لبنانی درباره رایزنی‌های مربوط به تشکیل کابینه لبنان اعلام کردند: میشل عون رئیس جمهور و سعد الحریری نخست وزیر مکلف به تشکیل کابینه لبنان نمی‌توانند که دور باطل ادامه بدهند و نشست هجدهم آنها از دو احتمال خارج نیست؛ یا منجر به تشکیل کابینه با دادن امتیاز از سوی حریری خواهد شد یا کلا عملیات تشکیل کابینه روی هوا خواهد رفت و احتمالا به انصراف حریری از تشکیل کابینه منجر خواهد شد.

این منابع به القبس کویت اعلام کردند: ولید جنبلاط رئیس حزب سوسیالیست ترقیخواه لبنان نقش آفرینی می‌کند تا راهکار به منظور ممانعت از ورود لبنان به مرحله خطرناک ارائه شود به ویژه که جنبلاط با عون دیدار کرده است و پس از آن اعلام کرده است که آمار 18 وزیر یا 20 یا 24 وزیر مهم نیست و باید به آنچه از طرح فرانسه مانده است تکیه کرد زیرا مشکلات کشور مافوق ارقام مطرح شده از سوی برخی است.

از سوی دیگر «بشاره پطرس الراعی» رهبر مسیحیان مارونی لبنان خطاب به کشورهای غربی و غربی گفت: حق ندارید که کمک به ملت لبنان را به سرنوشت تشکیل دولت آن گره بزنید.

وی گفت: در حالی که روز به روز بر شمار فقیران در لبنان افزوده می‌شود خواستار همبستگی انسانی از سوی کشورهای غربی و عربی دوست هستم تا از حیث انسانی و مادی به ملت لبنان کمک کنند زیرا ملت لبنان قربانی طبقه سیاسی حاکم است.

الراعی گفت: خطاب به این کشورها می‌گوییم که ملت لبنان دشمن شما نیست بلکه دوست شماست. لبنان برای اعراب و جهان کار زیادی انجام داده است و روا نیست که کمک‌ها به ملت لبنان را به سرنوشت تشکیل دولت یا ریاست یا خلع سلاح یا هر موضوع دیگری ربط دهید.

وی افزود: مشکلات سیاسی دلیلی بر کمک نکردن بر لبنان نیست. دوستان لبنان از فروپاشی لبنان چه نفعی می‌برند؟

الراعی گفت: از تلاش‌ها برای تشکیل کابینه حمایت می‌کنیم و امیدواریم که نشست فردای میان عون و حریری مثمرثمر باشد و پس از مدتها انتظار کابینه تشکیل شود و شامل تکنوکرات‌ها و مستقلین شود و اوضاع مالی و پولی و معیشی را حل کند و اصلاحات لازم را به عمل آورده و اقتصاد لیبرالی را تقویت کند.

انفجار قوی در شهر «انصاریه» در نبطیه

خبرنگار النشره لبنان از انفجار قوی که در شهر «انصاریه» در نبطیه رخ داده است خبر داد.

بر اساس این گزارش، بوی باروت در محل پیچیده است و ساکنان برای کسب خبر شتافتند و نیروهای امنیتی هم منطقه را به محاصره خود درآوردند. روایات متعددی درباره علت انفجار شده است که هنوز زوایای این انفجار مشخص نشده است.

طبق این گزارش؛ صدای انفجار در روستاها و شهرک‌های اطراف شهر انصاریه شنیده شده است.

انتهای پیام/",نشست سرنوشت‌ساز عون و حریری/ آیا سعد کنار می‌کشد؟- اخبار آسیای غربی - اخبار بین الملل تسنیم
176,https://www.tasnimnews.com/fa/news/1400/01/01/2473414/%D8%AA%D9%82%D8%AF%DB%8C%D8%B1-%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%B3%D8%A7%D8%B2%D9%85%D8%A7%D9%86-%D8%A8%D9%87%D8%B4%D8%AA-%D8%B2%D9%87%D8%B1%D8%A7-%D8%B3-%D8%A7%D8%B2-%D8%AE%D8%A8%D8%B1%D9%86%DA%AF%D8%A7%D8%B1%D8%A7%D9%86-%D8%AF%D8%B1-%D8%A7%DB%8C%D8%A7%D9%85-%DA%A9%D8%B1%D9%88%D9%86%D8%A7-%D9%81%DB%8C%D9%84%D9%85,"به گزارش گروه اجتماعی خبرگزاری تسنیم؛ سعید خال، مدیر عامل سازمان بهشت زهرا(س) گفت: بهشت زهرا سال بسیار سخت، پررنج و درد و مشقت‌باری را در سال 99 طی کرد و اگر نبود عشق، ایثار، محبت و از خودگذشتگی بچه‌های زحمت‌کش بهشت زهرا(س) یقیناً از این بحران نمی‌توانستیم سربلند بیرون بیاییم.

مدیرعامل سازمان بهشت زهرا(س) در پیامی ضمن تبریک سال نو، از همه خبرنگاران و اهالی قلم و اندیشه بابت یک سال همراهی و تلاش در راستای به قلم و تصویر کشیدن زحمات پرسنل بهشت زهرا(س) در بحران کرونا قدردانی و آنان را تکریم کرد و گفت: طی این یک سال، رسانه‌ها در کنار نیروهای بهشت زهرا(س) بودند.

انتهای پیام/",تقدیر مدیرعامل سازمان بهشت زهرا(س) از خبرنگاران در ایام کرونا + فیلم- اخبار تهران - اخبار اجتماعی تسنیم
177,https://www.tasnimnews.com/fa/news/1400/01/01/2473441/%D8%AA%D8%B1%D8%AF%D8%AF-%D9%86%D9%88%D8%B1%D9%88%D8%B2%DB%8C-%D8%AF%D8%B1-%D8%AC%D8%A7%D8%AF%D9%87-%D9%87%D8%A7%DB%8C-%D8%A7%D8%B3%D8%AA%D8%A7%D9%86-%D9%81%D8%A7%D8%B1%D8%B3-25-%D8%AF%D8%B1%D8%B5%D8%AF-%DA%A9%D8%A7%D9%87%D8%B4-%DB%8C%D8%A7%D9%81%D8%AA,"علیرضا سیاهپور در گفت‌وگو با خبرنگار تسنیم در شیراز، با اشاره به تردد جاده‌ای در محور‌های فارس ویژه طرح نوروزی 1400 اظهار داشت: در روز گذشته 30 اسفندماه 99 تعداد 673 هزار و 965 تردد در سطح جاده‌های استان فارس ثبت شد که در مقایسه با تردد‌های پارسال در همین روز که 899 هزار و 304 تردد بود، 25 درصد کاهش داشته است.

وی افزود: از کل تردد صورت گرفته طی روز گذشته، 53 هزار و 848 تردد را خودرو‌های سنگین، 620 هزار و 117 تردد را خودرو‌های سواری و وانت و 5 هزار و 600 تردد را اتوبوس‌ها شامل می‌شود.

مدیرکل راهداری و حمل و نقل جاده‌ای استان فارس بیان کرد: افزون بر 403 هزار تردد در مبادی ورودی و خروجی استان ثبت شده است.

سیاهپور گفت: محور‌های شیراز- مرودشت و برعکس، شیراز- دشت ارژن برعکس، شیراز – سروستان، شیراز- سه راهی کوار بیشترین میزان تردد‌ها را به خود اختصاص دادند.

وی افزود: ساعات 18 تا 19، ساعات اوج تردد در محور‌های ارتباطی هستند که متوسط سرعت ثبت شده توسط سامانه‌های هوشمند حمل و نقل جاده‌ای مرکز مدیریت راه‌های استان برابر با 89 کیلومتر بوده است.

وی افزود: تردد خودرو‌های سواری در روز 30 اسفندماه نسبت به روز گذشته 22 درصد کاهش، تردد ورودی‌های استان فارس 37 درصد کاهش و تردد ورودی‌های شیراز 33 درصد کاهش داشته است.

انتهای پیام/424/ح",تردد نوروزی در جاده‌های استان فارس 25 درصد کاهش یافت- اخبار فارس - اخبار استانها تسنیم
178,https://www.tasnimnews.com/fa/news/1400/01/01/2473436/%D8%B3%D9%86%D8%A7%D8%AA%D9%88%D8%B1-%D8%B1%D9%88%D8%B3-%D8%B3%DB%8C%D8%A7%D8%B3%D8%AA-%D8%A8%D8%A7%DB%8C%D8%AF%D9%86-%D8%B1%D9%88%D8%A7%D8%A8%D8%B7-%D8%B1%D9%88%D8%B3%DB%8C%D9%87-%D9%88-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%A8%D9%87-%D8%AC%D9%86%DA%AF-%D8%B3%D8%B1%D8%AF-%D9%85%DB%8C-%DA%A9%D8%B4%D8%A7%D9%86%D8%AF,"به گزارش گروه بین الملل خبرگزاری تسنیم به نقل از خبرگزاری «نووستی»، ""آلکسی پوشکوف"" عضو ارشد کمیته سیاست اطلاعاتی شورای فدراسیون (سنای) روسیه معتقد است که به‌ دلیل سیاست ""جو بایدن"" رئیس جمهوری آمریکا، خطر بروز یک جنگ سرد جدید بوجود آمده است.

این سناتور روس در یک برنامه تلویزیونی گفت: «مسلماً در شرایط کنونی، خطر آغاز یک جنگ سرد جدید وجود دارد. این جنگ آغاز خواهد شد، اگر جو بایدن فراموش کند که ایالات متحده قدرت آن را ندارد که بر روسیه پیروز شود. آمریکایی‌ها باید این واقعیت را درک کنند.»

پوشکوف تأکید کرد که دولت آمریکا باید به سمت دست‌ یابی به درک متقابل در عرصه‌های جهانی روی آورد، البته می‌توان این حرکت را از عرصه‌های محدودتر، هرچند بسیار مهم، مانند مسئله امنیت هسته‌ای آغاز کرد.

این سیاستمدار روس پیش از این یادآور شده بود که حتی در اوج جنگ سرد، هیچیک از روسای جمهوری ایالات متحده، هرگز به خود اجازه نداده بودند تا چنین اظهاراتی که بایدن بکار برده را به زبان آورند. به عقیده وی، جو بایدن از روی عمد خط مشی تیره کردن بیشتر روابط با روسیه را در پیش گرفته و اکنون شخصاً به ولادیمیر پوتین توهین کرده که چنین اقدامی، تاکنون سابقه نداشته و کاملاً غیرقابل قبول است.

لازم به یادآوری است که جو بایدن روز چهارشنبه با ""قاتل"" نامیدن ""ولادیمیر پوتین""، گفت که رئیس جمهوری روسیه باید ""بهای"" مداخله در انتخابات سال 2020 در ایالات متحده را بپردازد.

پوتین نیز روز پنج‌شنبه در واکنش به این سخنان، برای همتای آمریکایی خود آرزوی سلامتی کرده و به یک کنایه کودکانه اشاره کرد که «هر کس، کسی را به نامی خطاب کند، نام خودش آن است».

انتهای پیام/",سناتور روس: سیاست بایدن روابط روسیه و آمریکا را به جنگ سرد می‌کشاند- اخبار اروپا - اخبار بین الملل تسنیم
179,https://www.tasnimnews.com/fa/news/1400/01/01/2473440/14-%D9%BE%D8%A7%DB%8C%DA%AF%D8%A7%D9%87-%D8%A7%D9%85%D8%AF%D8%A7%D8%AF-%D9%86%D9%88%D8%B1%D9%88%D8%B2%DB%8C-%D9%87%D9%84%D8%A7%D9%84-%D8%A7%D8%AD%D9%85%D8%B1-%D8%AF%D8%B1-%D8%B3%D9%85%D9%86%D8%A7%D9%86-%D8%A7%D8%B3%D8%AA%D9%82%D8%B1%D8%A7%D8%B1-%DB%8C%D8%A7%D9%81%D8%AA,"به گزارش خبرگزاری تسنیم از سمنان ، مظفر محمدخانی در گفت‌وگو با خبرنگاران اظهار داشت: به‌منظور ارائه هر چه ‌بهتر خدمات طرح امداد و نجات نوروزی جمعیت هلال ‌احمر استان سمنان از بیست و پنجم اسفندماه 99 آغاز شده است.

وی با اشاره به اینکه این طرح تا 15 فروردین‌ماه 1400 ادامه دارد، افزود: جمعیت هلال‌احمر استان سمنان در قالب اجرای این طرح 14 پایگاه کوهستانی و ثابت جاده‌ای مستقر شده‌اند تا به‌صورت 24 ساعته به مردم خدمات‌رسانی کنند.

مدیرعامل جمعیت هلال‌احمر استان سمنان با اشاره به اینکه روزانه در هر پایگاه پنج امدادگر مشغول فعالیت و خدمات‌رسانی هستند، بیان کرد: 460 امدادگر در سراسر استان سمنان برای اجرای طرح امداد و نجات نوروزی در حالت آماده‌باش کامل هستند.

محمدخانی خاطرنشان کرد: برای رهاسازی مصدومان نیز روزانه سه آمبولانس و 12 خودروی امداد و نجات آماده به کار هستند.

وی در مورد اسکان اضطراری نیز بیان کرد: تمامی 14 پایگاه امداد نوروزی استان سمنان آمادگی اسکان اضطراری دارند و در این پایگاه‌ها امکانات ضروری همچون مواد خوراکی و پتو به مقدار لازم تهیه و تدارک دیده شده است.

مدیرعامل جمعیت هلال‌احمر استان سمنان از برگزاری پنج دوره آموزشی تخصصی اقدامات پیش بیمارستانی و پنج دوره آموزش تخصصی جست‌وجو و نجات در حوادث حمل و نقل جاده‌ای ویژه امدادگران این جمعیت خبر داد و گفت: یک دوره آموزشی نیز برای جست‌وجو و نجات کوهستان قبل از آغاز طرح امداد و نجات نوروزی برگزار شده است.

محمدخانی افزود: تمامی نیروها دوره بازآموزی تخصصی و مرور دانسته‌های قبلی را برای ارائه خدمات مطلوب و مورد نیاز در ایام نوروز را فرا گرفته‌اند.

انتهای پیام/363/ح",14 پایگاه امداد نوروزی هلال ‌احمر در سمنان استقرار یافت- اخبار سمنان - اخبار استانها تسنیم
180,https://www.tasnimnews.com/fa/news/1400/01/01/2462774/%D8%B3%DB%8C%D9%86%D9%85%D8%A7%DB%8C-1400-%D8%A7%DB%8C%D8%B1%D8%A7%D9%86-%D8%AB%D9%82%D9%81%DB%8C-%D9%81%D8%B3%D8%A7%D8%AF-%D8%AF%D8%B1-%D9%86%D8%B8%D8%A7%D9%85-%D8%AA%D9%87%DB%8C%D9%87-%DA%A9%D9%86%D9%86%D8%AF%DA%AF%D8%A7%D9%86-%D8%B3%DB%8C%D9%86%D9%85%D8%A7-%D9%88%D8%A7%D8%B1%D8%AF-%D8%B4%D8%AF%D9%87-%D8%A7%D8%B3%D8%AA-%D9%85%D8%AF%DB%8C%D8%B1-%D8%B3%DB%8C%D9%86%D9%85%D8%A7%DB%8C-%D8%AC%D8%AF%DB%8C%D8%AF-%D8%A8%D8%A7%DB%8C%D8%AF-%D8%A8%D8%B1-%D9%85%D8%B3%DB%8C%D8%B1-%D8%B3%D8%B1%D9%85%D8%A7%DB%8C%D9%87-%D9%87%D8%A7%DB%8C-%D8%B3%DB%8C%D9%86%D9%85%D8%A7-%D9%86%D8%B8%D8%A7%D8%B1%D8%AA-%D8%AC%D8%AF%DB%8C-%D8%AF%D8%A7%D8%B4%D8%AA%D9%87-%D8%A8%D8%A7%D8%B4%D8%AF,"به گزارش خبرنگار فرهنگی خبرگزاری تسنیم، امسال برای سینمای ایران سالی مهم به حساب می‌آید. تغییر دولت طبیعتاً در این حوزه نیز تأثیرگذار خواهد بود و باید دید که وزیر فرهنگ آتی این کشور و معاون سینمایی او برای سینمای کرونا زده این کشور چه برنامه‌هایی خواهد داشت و آیا می‌تواند وضعیت سینمایی کشور را تغییر دهد؟

نظام تهیه‌کنندگی و تولید سینمای ایران به عنوان چرخه اصلی و مهم کشور از وضعیت ناهنجاری برخوردار است و از پول‌های کثیف گرفته تا بی‌عدالتی در تولید و اکران و ورود سرمایه‌های خصوصی مشکوک، کلاف سردرگمی ایجاد کرده است که باعث شده تا سینمای ایران از این حیث ضربه‌های اساسی بخورد.

تصمیمات مهمی که مدیر آینده سینمای کشور برای آن باید بگیرد را می‌توان سرنوشت‌سازترین تصمیمات سینمایی برای آغاز قرن جدیدی دانست که سال 1400 طلیعه و پیش‌زمنیه آن خواهد بود.

از این رو گفت‌وگو با تهیه‌کنندگان، کارگردانان و صاحب‌نظران حوزه سینما برای انتقال دیدگاه‌ها و انتقادات و پیشنهادات به مدیران سینمایی و فرهنگی آینده این کشور اهمیت دارد. خبرگزاری تسنیم در پرونده‌ای ویژه با این افراد گفت‌وگو خواهد کرد تا دورنمایی از وضعیت سینمایی ما در سال جدید و چشم‌انداز مطلوب آن ایجاد شود.

در ادامه با علی‌اکبر ثقفی کارگردان و تهیه‌کننده سینما و صاحب فیلم‌هایی مانند «جان سخت»، «سرزمین خورشید»، «مرگ کسب و کار من است» و «روسی» به عنوان یکی از فیلم‌سازان قدیمی کشور که کار خود را با فیلم «هویت» ابراهیم حاتمی‌کیا آغاز کرده است، صحبت کردیم تا ابعاد سالم‌سازی نظام تهیه‌کنندگی و تولید در سینمای ایران و بهبود وضعیت اقتصادی آن بدانیم.

فکر گیشه‌ای به سینما صدمه زده است

آقای ثقفی برای رسیدن به یک دیدگاه ایده‌آل برای هر مقوله و پدیده‌ای باید وضع‌شناسی کرد و دید که از چه وضعیتی برخورداریم. نظر شما درباره شرایط کنونی سینمای ما چیست؟ انتقاد و ایراد اصلی شما به نظام تولید و اکران سینمای ما چیست؟

به نظرم سینما در حالت نیمه احتضار درآمده است و برای بهبود وضعیت آن، باید تصمیمات اساسی گرفته شود. خصوصاً آنکه در حال حاضر کرونا نیز به سینما صدمات دیگری وارد کرده است؛ اما قبل از اینکه کرونا بخواهد به بدنه سینما صدماتی وارد کند، فکر گیشه‌ای به سینما صدمه زده است. سینمای ما تا میزان زیادی فقط گیشه شده است و پول و جنبه هنری و فرهنگی آن فراموش شده است. درست است که سینما جنبه اقتصادی دارد و طبیعتاً باید جدی هم گرفته شود، اما جنبه فرهنگی و هنری آن که اصل و اساس سینمای ما است نباید فراموش شود.

کرونا هم همانطور که گفتم مزید بر علت شده است. برای من عجیب است که رستوران‌ها که در آن احتمال ابتلای به کرونا بسیار بالا است کاملاً فعالیت می‌کند اما فعالیت سینماها جدی گرفته نشده است و انگار که معلوم نیست به صورت جدی باز است یا خیر. باید مسئولین فرهنگی و سینمایی ما برای آن فکری کنند. این شرایط باعث شد که سینما رسماً قربانی شود.

برای برنامه‌ریزی و تصمیمات درست و حسابی برای آینده سینمای کشور، باید مدیرانی بر روی کار آیند که قبل از هرچیز دلسوز سینما باشند و نه صرفاً اینکه بگویند سینما را دوست دارند. شاید باورش سخت باشد اما به برخی از مدیران سینما اگر بگویی فلان چهره مشهور سینما را می‌شناسی می‌گوید خیر!

بگذارید یک مثال بزنم. زمانی که سیل می‌آید همه پای کار می‌آیند. سینما در حال حاضر مانند زمان سیل شده است که برای مدیریت شرایط، همه کمک‌رسانی می‌کنند. باید برای رونق آن که در کنارش چندهزار نفر در حال ارتزاق هستند کمک کرد. این را چون دولت عوض می‌شود نمی‌گویم بلکه برای این می‌گویم که مسئولین بعدی بدانند که ارتزاق و معاش هنرمندان واقعا در سال قبل به شدت سخت بود.

تغییر مدیر سینما در دولت به سینما لطمه زد

مدیر سینمایی دلسوز تنها نباید به این فکر کند که چند جشنواره سینمایی در سال برگزار کند. همانطور که بحث سلامت هنرمندان مهم است بحث معاش آنان نیز اهمیت دارد. ما باید بستر قانونی و دراز مدتی ایجاد کنیم که با تغییر هر مدیر دل هنرمدان نلرزد که وضعیت ما چه خواهد شد؟

مشکل دیگر ما تغییر مدیریت سینمایی ما است. در دولت قبل چندبار مدیران سینمایی عوض شدند که این تغییر مدیریت خودش در تمام این سال‌ها به وضعیت سینما ما لطمه بزرگی زده است چون هربار با تغییر مدیران سینمایی وضعیت هنرمندان نیز تغییرات گسترده‌ای می‌کند.

در مجموع این وضعیت باعث شده است که بخش خصوصی هم پای کار مانند گذشته نیاید و مشکلات تولید سینما بیشتر بشود. در نبود بخش خصوصی بیشتر این مراکز دولتی و ارگان‌ها هستند که در حال فعالیت‌اند اما نقد من به این نهاها این است که چرا تنها با چند کارگردان معدود کار می‌کنند؟ مگر تمام سینمای ایران همین چندنفرند؟ اگر می‌خواهیم سینمای ما در سال جدید رونق پیدا کند باید با تمام سلایق کار کرد و فیلم ساخت نه اینکه با چند نفر مشغول به تولید و کار شد.

برخی از این نهادها مراکز انقلابی‌‌اند و شاید این گمان به نظر برسد که برخی از هنرمندان همراه نظام نیستند اما من به صراحت می‌گویم که بیشتر هنرمندان این کشور بچه‌های این نظام‌اند زیرا اگر به نظام اعتقادی نداشتند با این نظام کار نمی‌کردند. پس همه این نهادها بهتر است که با دیگر سلایق نیز کار کنند.

جلسات بی‌فایده برای مدیریت سینمای کشور کافی است

بحث دستمزد بازیگران و عوامل و ارتباط آن با حوزه‌هایی مانند بخش خصوصی را چگونه ارزیابی می‌کنید؟ رابطه دولت با هنرمندان باید چگونه باشد؟

برای بهبود این شرایط، به نظرم در سال جاری باید یک تعامل بین مسئولین سینمایی با سینماگران حرفه‌ای شکل بگیرد. باید کارگروه‌های تشکیل دهند نه برای اینکه تنها جلسه بگذارند بلکه برای اینکه اقدام ضربتی شکل بگیرد.

یکی از مشکلات ما به هم ریختن قوانین چرخه تولید است. وضعیت چرخه تولید ما آنقدر ناعادلانه است که به یک نفر چند میلیارد می‌دهند به یکی دیگر به زور 1 میلیارد، آن هم با هزینه‌های سنگین امروز که به سختی می‌توان فیلم ساخت.

پول فیلمی که 20 میلیارد هزینه ساختش شده است اما 4 میلیارد تومان هم فروش هزینه ندارد از کجا تأمین شده است. عقل سالم این را تأیید می‌کند؟ جالب اینکه بار دیگر نیز فیلم دیگری تهیه‌کننده آن می‌سازد با همان هزینه بالا و فروش پایین. البته تهیه‌کننده‌ای که به اسم سرمایه‌گذار وارد شده است هیچ چیز از تهیه‌کنندگی نمی‌داند اما توانسته خود را به عنوان تهیه‌کننده جا کند. پول‌های کثیف سینما این بلا را سر سینما آورده است. اگر پول حلال باشد و هزینه فیلم بالا باشد اشکالی ندارد اما به نظرم پول‌های کثیف وارد سینمای ما شده است و بنگاه فیلم‌سازی در کشور راه افتاده است. چرا برای یک فیلم اجتماعی ساده باید چندین میلیارد هزینه بشود؟ این رویه باعث شده که نظام دستمزد هنرمندان خراب شود.

در کل وضعیت دستمزد هنرمندان نیز مورد صدمات زیادی قرار گرفته است. زمانی در دهه 1360 دستمزدهای بازیگران کنترل می‌شد اگر بازیگری بیش از حد دستمزد می‌گرفت ممنوع الکار می‌شد اما الان در دروازه دستمزد بازیگران باز است و هرکسی هرچقدر می‌خواهد می‌تواند پول بگیرد. زمانی که یک بازیگر دست‌مزد بالای میلیاردی می‌گیرد بازیگران دیگر نیز متوقع می‌شوند و در نتیجه نظام دستمزد بازیگران به هم می‌خورد.

اینگونه امنیت شغلی بازیگران به هم می‌خورد و رونق سینما هم تحت تأثیر آن به هم می‌خورد. باید نبض بازار سینما کنترل شود اما در حال حاضر این نبض گرفته نشده و سینمای ما از نظر اقتصادی رسماً بیمار شده است. برخی از بازیگران ما می‌آیند و می‌گویند که برای همین دو روز کاری، کل دستمزد من را پرداخت کنید. برخی دیگر هم حوصله کار سخت را ندارند و می‌خواهند که با کار راحت کلی پول درآورند. نمایش خانگی ما نیز در ایجاد این وضعیت بی‌تأثیر نبوده است و باعث شده است که وضعیت دستمزدها بهم بریزد.

خود تهیه‌کننده‌ها در عدم سلامت نظام تولید مقصرند

این توازن از چه زمانی به هم ریخت و به نظر شما راه حلش چیست؟

از زمانی این مدیریت از بین رفت که برخی ازسازمان‌ها و ارگان‌های فیلم‌سازی به بازیگران فیلم‌ها در دهه 1370 هرچقدر که صلاح می‌دانستند دستمزد می‌دادند و همین خودش در بهم ریختن بازار سینما نقش داشت. امروز اگر بخواهیم این رویه را کنترل کنیم چندکار باید کرد.

اول اینکه نظام تهیه‌کنندگان سینمای کشور باید این وضعیت را مدیریت کنند. زیرا قبل از آنکه دولت و دیگر بخش‌های مرتبط بخواهد وارد عمل شوند این خود بدنه تولید سینما است که باید تصمیم بگیرد جلوی این وضع را بگیرد. برخی از تهیه‌کنندگان سینما منافعشان در گرو این بده بستان‌های میان هنرمندان و بازیگران است. پس به تعبیری آب از سرچشمه گل‌آلود است.

بعد از آن خود خانه سینما باید وارد عمل شود. چرا انجمن بازیگران ما نسبت به تعیین کف دستمزد اقدام می‌کنند اما نسبت به سقف دستمزد اقدامی نمی‌کنند؟ برخورد مقطعی هیچ فایده‌ای ندارد بلکه باید برای این موضوع به صورت بلند‌مدت فکری کرد.

مردم اصلی‌ترین هدف یک فیلم‌اند اما اثار سینمایی ما باعث شده است که مخاطبین کمتری به سینما بروند.

برای رونق سینما حتماً نباید فیلم‌های پرهزینه و پروداکشن ساخت بلکه می‌توان با ساخت فیلم‌های کم هزینه اما با محتوای خوب و داستان جذاب هم مردم را به سینما آورد. فیلم‌های امروز ما کمی مخاطب را از سینما رانده‌اند و باید برای برگرداندن مخاطب به سینما فیلم جذاب خوب ساخت. اینکه ما فیلم با محتوای نازل اما با هزینه بالا تولید می‌کنیم در هیچ جای دنیا نیست، تعجب آور است.

فیلم می‌تواند تلخ باشد اما اما استاندارد ساخته شده باشد و بتواند حرف‌های مهم جامعه را منتقل کند. در این صورت می‌تواند مخاطب‌پسند باشد. مشکل فیلم‌های ما این است که عموماً بدردبخور نیستند زیرا مسائل و محتوای دم دستی و تکراری را در فیلم‌ها می‌آورند.

مردم باید برای تماشای فیلم جنگی صف بکشند

فیلم‌های جنگی قدیم ما لااقل بزرگی دشمن را نشان می‌داد که مخاطب بداند رزمنده ما چه کار بزرگی برای حفظ این کشور کرده است. کلی از جنگ سوژه داریم که هنوز ساخته نشده است. در عملیاتی در بازی دراز تپه‌ای بود به نام 554 آنقدر عراقی‌ها آن را زدند که از آن هیچ چیز باقی نماند. طوری باید فیلم جنگی ساخت که مخاطب برای تماشای آن جلوی سینما صف بکشند. این ایمان را دارم که نسل بعدی ما فیلمسازان و جوانان این کار را خواهند کرد تا تاریخ جنگ ما فراموش نشود.

من فیلم «تا مرز دیدار» را در جوانی ساختم که در آن مجید مجیدی بازی می‌کرد اما اگر بتوانم بار دیگر فیلم درباره جنگ می‌سازم.

چاره مشکلاتی که گفتید را در دولت می‌دانید یا در هنرمندان؟

چاره این مشکلات در سینمای ما همت عالی بدنه هنرمندان و مدیران سینمایی کشور را می‌خواهد. باید مدیران بعدی سینمایی ما با مشورت فکری با سینماگران و هنرمندان کار کنند و تبادل نظر صورت بگیرد. اگر نقدی به مدیریت می‌شود بپذیرند و نقدپذیر باشند.

سینمای خوب می‌تواند به تعالی فکر و فرهنگ ما کمک کند. سینما هنری است که حتی با چند فیلم خوب هم می‌شود رونقش داد و جریان ایده آل و آرمانی را ساخت. اگر یک فیلم خوب و جان‌دار به سینما بیاید باقی فیلم‌های سینمایی نیز فروش خود را پیدا می‌کنند.

امید باید به سینمای ما بازگردد هم در بدنه جریان تولید و اکران و هم در محتوای فیلم‌های ما که روحیه مردم در شرایط دشوار اقتصادی کمی بهتر شود.

انتهای پیام/",ثقفی: فساد در نظام تهیه‌کنندگان سینما وارد شده است/ مدیر سینمای جدید باید بر مسیر سرمایه‌های سینما نظارت جدی داشته باشد- اخبار سینما و تئاتر - اخبار فرهنگی تسنیم
181,https://www.tasnimnews.com/fa/news/1400/01/01/2473428/%D9%88%D8%B2%DB%8C%D8%B1-%D8%AF%D9%81%D8%A7%D8%B9-%D8%A2%D9%85%D8%B1%DB%8C%DA%A9%D8%A7-%D9%87%D9%86%D9%88%D8%B2-%D8%AA%D8%B5%D9%85%DB%8C%D9%85%DB%8C-%D8%AF%D8%B1%D8%A8%D8%A7%D8%B1%D9%87-%D8%AE%D8%B1%D9%88%D8%AC-%D9%86%DB%8C%D8%B1%D9%88%D9%87%D8%A7-%D8%A7%D8%B2-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%DA%AF%D8%B1%D9%81%D8%AA%D9%87-%D9%86%D8%B4%D8%AF%D9%87-%D8%A7%D8%B3%D8%AA,"به گزارش دفتر منطقه‌ای خبرگزاری تسنیم، «لوید آستین» وزیر دفاع آمریکا درباره گمانه‌زنی‌ها پیرامون خروج نظامیان آمریکایی مستقر در افغانستان گفت که جو بایدن، رئیس جمهور این کشور هنوز تصمیم نهایی خود درباره خروج نیروها از افغانستان را اتخاذ نکرده است.

آستین در یک نشست خبری در هند اظهار داشت: از گمانه‌زنی‌ها درباره اینکه رئیس جمهور تصمیم گرفته که تا ماه نوامبر نیروها را در افغانستان حفظ کند مطلع هستم، من معمولاً در بحث‌ها درباره حضور نیروها نقش مهمی دارم و تا جایی که من می‌دانم رئیس جمهور تصمیمی در این باره اتخاذ نکرده و هیچ اطلاعیه‌ای درباره زمان تصمیم‌گیری برای خروج نیروها نداده است.

وزیر دفاع آمریکا به خبرنگاران در دهلی‌نو گفت: تا این لحظه هیچ تصمیمی درباره مدت حضور و یا تعداد نیروهای مستقر در افغانستان اتخاذ نشده است.

پیش از این «ان‌بی‌سی نیوز» به نقل از منابع ارشد دولتی گزارش داده بود که بایدن با حفظ نیروها در افغانستان فراتر از اول ماه می مخالفت کرده است، اما ترغیب شده که تمدید 6 ماهه حضور نیروها را بررسی کند.

این گزارش درحالی منتشر شد که جو بایدن نیز اخیراً خروج همه نظامیان آمریکایی از افغانستان تا اول ماه می را «دشوار» خوانده و درباره احتمال تمدید حضور نیروهای خارجی فراتر از این تاریخ نیز گفته بود که اگر مهلت خروج تمدید شود خروج کامل از افغانستان «خیلی طولانی‌تر نخواهد شد».

انتهای پیام/",وزیر دفاع آمریکا: هنوز تصمیمی درباره خروج نیروها از افغانستان گرفته نشده است- اخبار آسیا-اقیانوسیه - اخبار بین الملل تسنیم
182,https://www.tasnimnews.com/fa/news/1400/01/01/2473439/%DB%8C%DA%A9-%D9%85%DB%8C%D9%84%DB%8C%D9%88%D9%86-%D9%88-400%D9%87%D8%B2%D8%A7%D8%B1-%D9%85%D8%B3%D8%A7%D9%81%D8%B1-%D9%88%D8%A7%D8%B1%D8%AF-%D9%85%D8%B4%D9%87%D8%AF%D9%85%D9%82%D8%AF%D8%B3-%D8%B4%D8%AF%D9%87-%D8%A7%D9%86%D8%AF,"محمدصادق براتی در گفت‌وگو با خبرنگار تسنیم در مشهدمقدساظهار داشت: قریب به یک میلیون و 400 هزار زائر و مسافر در بازه زمانی 25 تا 30 اسفندماه به مشهدمقدس وارد شده‌اند.

معاون استاندار خراسان رضوی گفت: جمعیتی قریب به یک میلیون و 600هزار نفر نیز در همین بازه زمانی از مشهدمقدس خارج شده‌اند.

براتی گفت: آمارهای ورودی و خروجی به و از مشهدمقدس نسبت به مدت مشابه سال قبل همگی بیانگر افزایش است.

خبرنگار: مصطفی فرزانه

انتهای پیام/281/س",یک میلیون و 400هزار مسافر وارد مشهدمقدس شده‌اند- اخبار خراسان رضوی - اخبار استانها تسنیم
183,https://www.tasnimnews.com/fa/news/1400/01/01/2473408/%D8%AA%D8%B1%DA%A9%DB%8C%D9%87-%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D8%A7%D8%AE%D8%B1%D8%A7%D8%AC%DB%8C-%D9%BE%D8%A7%D8%B1%D9%84%D9%85%D8%A7%D9%86-%D8%B1%D8%A7-%D8%A8%D8%A7%D8%B2%D8%AF%D8%A7%D8%B4%D8%AA-%DA%A9%D8%B1%D8%AF,"به گزارش گروه بین الملل خبرگزاری تسنیم به نقل از خبرگزاری فرانسه، ترکیه یکی از نمایندگان حامی کُردها را که از پارلمان این کشور اخراج شده بود، بازداشت کرد.

حزب دموکراتیک خلق در توئیتی نوشت: معاون ما، «عمر فاروق گرگری اوغلو» بازداشت شده است.

این نماینده کرد که یکی از مدافعان حقوق بشر نیز به شمار می‌رود پس از آنکه کرسی خود را از دست داده بود، برای چندین روز حاضر به ترک پارلمان نشده بود.

انتهای پیام/",ترکیه یک نماینده اخراجی پارلمان را بازداشت کرد- اخبار آسیا-اقیانوسیه - اخبار بین الملل تسنیم
184,https://www.tasnimnews.com/fa/news/1400/01/01/2473427/%D8%AA%D8%B5%D8%A7%D9%88%DB%8C%D8%B1-%D8%A7%D8%AE%D8%AA%D8%B5%D8%A7%D8%B5%DB%8C-%D8%A7%D8%B2-%D8%B9%D9%85%D9%84%DB%8C%D8%A7%D8%AA-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%B9%D9%84%DB%8C%D9%87-%D8%B4%D9%87%D8%B1%D9%88%D9%86%D8%AF%D8%A7%D9%86-%D8%AF%D8%B1-%D8%B3%D8%B1%D8%A7%D9%88%D8%A7%D9%86,"به گزارش خبرگزاری تسنیم از سراوان؛ ساعت 9:30 صبح امروز گروهک وابسته به استکبار جهانی در یکی از میادین شهرستان سراوان اقدام به انفجار تروریستی اقدام کرده که منجر به شهادت یک نفر و مجروحیت 3شهروند دیگر شده‌است.

براساس این گزارش یکی از مجروحان این حادثه تروریستی یک خانم باردار است.

انتهای پیام/س",تصاویر اختصاصی از عملیات تروریستی علیه شهروندان در سراوان- اخبار سیستان و بلوچستان - اخبار استانها تسنیم
185,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
186,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
187,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
188,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
189,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
190,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
191,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
192,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
193,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
194,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
195,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
196,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
197,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
198,https://www.tasnimnews.com/fa/news/1400/01/01/2473425/%D8%B7%D8%B1%D8%AD-%D9%85%D8%AC%D9%84%D8%B3-%D8%A8%D8%B1%D8%A7%DB%8C-%D8%AA%D8%AB%D8%A8%DB%8C%D8%AA-%D8%B3%D8%A7%D8%B9%D8%AA-%D8%B1%D8%B3%D9%85%DB%8C-%DA%A9%D8%B4%D9%88%D8%B1-%D8%A7%D8%AD%D8%AA%D9%85%D8%A7%D9%84-%D8%AA%D8%B5%D9%88%DB%8C%D8%A8-%D8%AA%D8%A7-%DB%8C%DA%A9-%D9%85%D8%A7%D9%87-%D8%A2%DB%8C%D9%86%D8%AF%D9%87,"به گزارش گروه پارلمانی خبرگزاری تسنیم به نقل از خانه ملت، ابوالفضل ابوترابی نماینده نجف آباد در مجلس، گفت: قانون تغییر ساعت رسمی کشور در سال 1386 بر اساس طرح فرانسوی ها در قرن هجدهم توسط مجلس هشتم تصویب شد.

وی ادامه داد: در آن زمان فرانسوی ها با تغییر ساعت رسمی کشور شان قصد صرفه جویی در مصرف شمع و به حداقل رساندن کاهش اتلاف انرژی داشتند اما برخی از کشورهای اروپایی به واسطه مسائل اقتصادی معتقد بودند که زود خوابیدن و سرکار رفتن موجب صرف جویی در مصرف انرژی می شود.

عضو کمیسیون امورداخلی کشور و شوراها افزود: اوایل قرن بیستم که بحث انرژی الکتریسیته به وسط آمد و تصمیم بر این شد با تغییر ساعت رسمی کشورها، کاهش ساعت فعالیت های اداری و استفاده کمتر از وسایل انرژی گرمایشی و سرمایشی این امر مهم را محقق کنند.

ابوترابی بیان کرد: اروپایی ها 15 سال پیش طرح فرانسوی ها را به قانون تبدیل کردند که بر اساس آن در شش ماهه اول سال نیم ساعت ساعت ها به جلو کشیده شود و در شش ماه دوم در سر جای سابق خود بر می گردد.

وی عنوان کرد: مطالعات اروپایی ها نشان داد نه تنها اجرای قانون تغییر ساعت رسمی منجر به بهبود شاخص های اقتصادی آنها نشده بلکه تبعات فرهنگی،اجتماعی و فیزیولوژی شده به طوری که مردم با مشکلات روحی و روانی دست و پنجه نرم می کنند.

عضو کمیسیون امورداخلی کشور و شوراها تصریح کرد: از طرف دیگر نافرمانی های مدنی باعث شد تا مردم به راحتی حاضر به تغییر ساعت های خود نکنند و با توجه به ارزش کم اقتصادی قانون مذکور در سال 2019 منسوخ شد.

وی ابراز کرد: دو سال است که دیگر قانون تغییر ساعت رسمی در اروپا اجرا نمی شود و بر اساس مطالعاتی که در کشورمان صورت گرفته به این نتیجه رسیدیم که اجرای قانون تغییر ساعت رسمی کشور باعث به هم خوردن سیستم بدن شده و تبعات روحی و روانی برای مردم به همراه دارد برای همین باید زمان مانند گذشته ثابت باشد.

ابوترابی بیان کرد: اعتقاد دارم که بررسی و تصویب طرح تغییر ساعت رسمی کشور در مجلس زمان بر نیست اما با این حال امکان طرح آن قبل از پایان سال 1399 به دلیل بررسی لایحه بودجه سال آنده کشور محقق نشد.

وی افزود: با توجه به پیش رو بودن ماه مبارک رمضان تلاش داریم تا ساعت رسمی کشور را تثبیت کنیم و طی صحبتی که چند قبل با رئیس کمیسیون اجتماعی انجام شد که نظر عیسی زاده برای اولویت یافتن بررسی طرح مذکور مثبت بود.

عضو کمیسیون امورداخلی کشور و شوراها خاطرنشان کرد: با توجه به شرایط کنونی کشور تلاش داریم تا به منظور جلوگیری از ایجاد بی نظمی و آشفتگی ها در زندگی مردم طرح تغییر ساعت رسمی کشور را تا قبل از آغاز ماه مبارک رمضان در مجلس تصویب و اجرایی شود.

لازم به ذکر است که با قرائت سیدناصر موسوی لارگانی عضو هیات رییسه مجلس، در نشست علنی 25 آذرماه سال 99 مجلس شورای اسلامی، طرح تغییر ساعت رسمی کشور را اعلام وصول شد.

انتهای پیام/",طرح مجلس برای تثبیت ساعت رسمی کشور / احتمال تصویب تا یک ماه آینده- اخبار مجلس و دولت ایران - اخبار سیاسی تسنیم
199,https://www.tasnimnews.com/fa/news/1400/01/01/2473426/%D9%BE%D8%B4%D8%AA%DB%8C%D8%A8%D8%A7%D9%86%DB%8C-%D8%A7%D8%B2-%D8%AA%D9%88%D9%84%DB%8C%D8%AF-%D9%88-%D8%B2%D8%AF%D9%88%D8%AF%D9%86-%D9%85%D9%88%D8%A7%D9%86%D8%B9-%D9%BE%DB%8C%D8%B4-%D8%B1%D9%88%DB%8C-%D8%A2%D9%86-2-%D8%A7%D8%B5%D9%84-%D8%AF%D8%B1-%D8%AA%D8%AD%D9%82%D9%82-%D8%B1%D8%B4%D8%AF-%D9%88-%D8%AC%D9%87%D8%B4-%D8%AA%D9%88%D9%84%DB%8C%D8%AF-%D8%A7%D8%B3%D8%AA,"به گزارش خبرگزاری تسنیم از بندرعباس، سردار اباذر سالاری در جمع خبرنگاران ضمن‌ تبریک عید نوروز به مردم ولایت‌مدار استان هرمزگان با اشاره به نامگذاری سال 1400 از سوی مقام معظم رهبری به عنوان سال تولید، پشتیبانی و مانع‌زدایی اظهار کرد: در سال‌های گذشته هر ساله که سال نو را با پیامی از سوی مقام معظم رهبری آغاز می‌کنیم، امسال نیز ایشان با شروع قرن جدید 1400 را به عنوان سال ""تولید، پشتیبانی و مانع‌زدایی"" نامگذاری کردند.

وی افزود: این نامگذاری حکایت از نگاه دقیق ایشان به پیش‌ شرط‌های حمایت از تولید دارد.

فرمانده سپاه امام سجاد استان هرمزگان گفت: اگر به شعارهای قبلی که در سال‌های گذشته از سوی ایشان صادر شده، توجه کنیم شاهد خواهیم بود که همواره این شعارها، بر محور تولید، اقتصاد و رویکردهای اقتصاد مقاومتی انتخاب شده‌اند بنابراین بالغ بر یک دهه است که شعار هر سال با موضوعات تولید و اقتصاد گره خورده است.

سالاری تصریح کرد: اما امسال در حرکتی متفاوت از سال‌های گذشته به نظر می‌رسد که اگر چه موضوع تولید به عنوان یک اصل محوری در رونق اقتصادی مورد توجه قرار گرفته اما ضروریات تحقق حمایت از تولید، رشد و رونق آن نیز مورد توجه قرار گرفته و دو موضوع کلیدی ""پشتیبانی از تولید"" و ""مانع‌زدایی"" نیز در شعار سال جای گرفته است.

وی تاکید کرد: بر این اساس مسئولان باید تمام تلاش خود را در این جهت به کار بسته و زمینه را به نحوی فراهم سازند که اگر قرار است حرکت مثبت اقتصادی در سال 1400 و در بخش تولید کشور رخ دهد، در وهله اول پشتیبانی لازم از تولید وجود داشته باشد و سپس، از پیش روی تولید و صادرات کشور مانع‌زدایی صورت گیرد.

انتهای پیام/864/ح",پشتیبانی از تولید و زدودن موانع پیش روی آن 2 اصل در تحقق رشد و جهش تولید است- اخبار هرمزگان - اخبار استانها تسنیم
200,https://www.tasnimnews.com/fa/news/1400/01/01/2473424/%D9%82%D8%A7%D8%B6%DB%8C-%D8%B2%D8%A7%D8%AF%D9%87-%D8%A8%D8%B1%D9%86%D8%A7%D9%85%D9%87-%D8%A7%D8%AC%D8%B1%D8%A7%DB%8C%DB%8C-%D9%85%D8%A7%D9%86%DB%8C%D9%81%D8%B3%D8%AA-%D9%85%D9%82%D8%A7%D9%85-%D9%85%D8%B9%D8%B8%D9%85-%D8%B1%D9%87%D8%A8%D8%B1%DB%8C-%D8%A8%D8%A7-%D8%B9%D9%86%D9%88%D8%A7%D9%86-%D8%AF%D9%88%D9%84%D8%AA-%D9%85%D8%B1%D8%AF%D9%85-%D8%AA%D9%87%DB%8C%D9%87-%D8%B4%D8%AF,"به گزارش گروه پارلمانی خبرگزاری تسنیم،سید امیر حسین قاضی زاده هاشمی نایب رئیس مجلس در حساب تویتر خود با اشاره به بیانات نوروزی رهبری انقلاب در یک رشته توییت نوشت:

مدل اجرایی بیانیه گام دوم انقلاب را در اندیشکده بسامد طراحی کردیم؛ این مدل ٢� سال طول می‌کشد تا به تمدن با عظمت و جهانی ایرانی اسلامی برسیم.

برنامه اجرایی مانیفست مقام معظم رهبری بعد از ٤� سالگیِ انقلاب با عنوان «دولت مردم» تهیه شده تا بتوانیم ⁧‫ انقلاب‌سوم‬⁩ را رقم بزنیم.

‏در طرح «دولتِ مردم» برنامه اجرایی 5 دولت در حال تنظیم است که برنامه اولین دولت با عنوان «دولت اعتماد» تدوین شده و به زودی در قالب کتاب منتشر خواهد شد.”

به گزارش تسنیم،اندیشکده بسامد در صفحه اینستاگرامی خود در تعریف و اهداف خود نوشته است:

اندیشکده راهبردی بسامد گام دوم ، به دنبال بازطراحی سازوکارهای آینده نگرانه مدیریت دولت های گام دوم انقلاب است،این اندیشکده متشکل از جوانان نخبه آکادمیک و مدیران با تجربه اجرایی است،که با هدف حل مسائل جامعه در حوزه های حکمرانی،اقتصاد،انرژی،کشاورزی،علم و فناوری،اجتماعی،فرهنگی،آموزش و سلامت از مسیر برنامه ریزی،گفتمان سازی و کادرشازی تشکیل شده است.

انتهای پیام/",قاضی زاده: برنامه اجرایی مانیفست مقام معظم رهبری با عنوان «دولت مردم» تهیه شد- اخبار مجلس و دولت ایران - اخبار سیاسی تسنیم
201,https://www.tasnimnews.com/fa/news/1400/01/01/2473430/%D8%B3%D9%88%D8%AF-%D8%B4%D8%B1%DA%A9%D8%AA-%D9%86%D9%81%D8%AA%DB%8C-%D8%A2%D8%B1%D8%A7%D9%85%DA%A9%D9%88-%D8%B9%D8%B1%D8%A8%D8%B3%D8%AA%D8%A7%D9%86-%D9%86%D8%B5%D9%81-%D8%B4%D8%AF,"به گزارش گروه بین الملل خبرگزاری تسنیم به نقل از المنار، شرکت نفت آرامکو عربستان به کاهش سود در سال 2020 به میزان 44 درصد به علت تاثیرپذیرفتن از قیمت نفت و مقادیر نفت فروخته شده و نیز کاهش سود فرآورده های پالایش شده، اذعان کرد.

به علت کاهش تقاضا به سبب کرونا، سود خالص به میزان 183.76 میلیارد ریال سعودی حدود 49 میلیارد دلار تا پایان 31 سال گذشته میلادی یعنی 2020 کاهش یافته و این در مقایسه با سال گذشته است.

طبق این گزارش؛ تحلیلگران انتظار داشتند که سود خالص آرامکو در سال 2020 به 186.1 برسد.

این در حالی است که خبرگزاری آسوشیتدپرس هم گزارش داد: شرکت نفت سعودی آرامکو اعلام کرد که سود سالانه 2020 آن با کاهش نزدیک به 50 درصدی نسبت به سال پیش از آن، در پی همه گیری گسترده ویروس کرونا به 49 میلیارد دلار رسیده است.

طبق این گزارش؛ سود سالانه آرامکو در 2019 حدود 88 میلیارد دلار و در سال پیش از آن حدود 111 میلیارد دلار بوده است.

این شرکت در آغاز عرضه اولیه، وعده پرداخت سود سه ماهه بالغ بر 19 میلیارد دلار و سالانه 75 میلیارد دلاری داده بود.

با توجه به قرار داشتن 98 درصد مالکیت آرامکو در اختیار دولت عربستان، بیشتر این سود به جیب دولت می‌رود که به رغم تلاش‌ها برای گوناگون سازی منابع درآمدی اقتصاد، همچنان وابستگی زیادی به صادرات نفت برای تامین هزینه‌هایش دارد.

نتایج مالی آرامکو یک سال پس از سقوط بی‌سابقه بهای جهانی نفت بازارهای جهانی انرژی در پی محدود شدن بیشتر نقل و انتقالات و سفرها در جهان به منظور جلوگیری از گسترش ویروس کرونا و مهم‌تر از همه حملات رزمندگان یمن به تاسیسات این شرکت عمق خاک عربستان، انتشار یافته است.

بر اساس نتایج سالانه آرامکو، تولید روزانه این شرکت در این دوره یک ساله معادل 9.2 میلیون بشکه نفت خام بوده است.

انتهای پیام/",سود شرکت نفتی آرامکو عربستان نصف شد- اخبار آسیای غربی - اخبار بین الملل تسنیم
202,https://www.tasnimnews.com/fa/news/1400/01/01/2473420/%D8%A2%D8%AE%D8%B1%DB%8C%D9%86-%D8%AA%D8%AD%D9%88%D9%84%D8%A7%D8%AA-%D8%B5%D8%AD%D9%86%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B2-%D9%86%DA%AF%D8%A7%D9%87-%D8%B1%D8%B3%D8%A7%D9%86%D9%87-%D9%87%D8%A7%DB%8C-%D8%A7%D8%B3%D8%B1%D8%A7%D8%A6%DB%8C%D9%84%DB%8C,"به گزارش گروه بین͏ الملل خبرگزاری تسنیم پایگاه اطلاع رسانی یدیعوت آحارانوت در گزاشی با اشاره به برگزاری تظاهرات علیه نتانیاهو دو روز مانده به انتخابات اسرائیل نوشت در تظاهرات شنبه شب در نزدیکی مقر اقامت بنیامین نتانیاهو نخست وزیر در قدس ، بیش از 20 هزار نفر از معترضین فریاد زدند این چیزی نبود که ما مستحق آن بودیم.

گلعاد کوهن و روی روبنشتاین نویسندگان این گزارش با اشاره به تجمع شبانه بیش از 20 هزار معترض به سیاست‌های نتانیاهو تاکید کردند ، این بزرگترین تظاهراتی است که طی چند ماه اخیر در خیابان‌های قدس رخ می دهد، این در حالی است که به نوشته این روزنامه عبری زبان، تظاهرات اعتراض آمیز مشابهی در سرتاسر (فلسطین اشغالی) برگزار شد و صهیونیست‌های مهاجر نسبت به شرایط زندگی خود در اسرائیل اعتراض کردند.

تظاهر کنندگان ابراز امیدواری کردند ، تا 3 (2) روز دیگر (23 مارس) دیگر نتانیاهو را در صدر قدرت نبینند و این آخرین تظاهرات آنها باشد.

از سوی دیگر با وجود آن که اسرائیل یکی از دقیق ترین ساختارهای نظر سنجی را در اختیار دارد اما مراکز پایش نظرات شهرک‌نشینان همچنان در مشخص کردن نتایج انتخابات پیش رو که قرار است روز 3 فروردین برگزار شود، دچار مشکل هستند.

کارشناسان رسانه‌های اسرائیلی که در رسانه‌های مختلف دیداری این رژیم حضور پیدا کرده یا در مطبوعاتی همچون یسرائیل هیوم، معاریو، هاآرتص و یدیعوت آحارانوت نظرات خود را منتشر می͏‌کنند معتقدند نتایج انتخابات در اسرائیل در هر دو سوی آن لیست‌هایی که قادر به احراز حداقل آرا برای ورود به رقابت کرسی‌های انتخابات (3.25 درصد آرا یا حدود 151 هزار رای) نبوده یا در لبه این خط قرار دارند بسیار زیاد هستند و این امر باعث شده است تا از هم اکنون نتوان پیش بینی کرد نتانیاهو با چه احزاب کوچکی قادر به ائتلاف خواهد شد تا مسئله نخست وزیری وی در هاله‌ای از ابهام باقی بماند.

این کارشناسان بر این باورند تظاهرات گسترده و مستمر علیه سیاست‌های کلان اسرائیل باعث شده است تا میانگین افراد مردد که هنوز تصمیمی برای سمت وسوی آرای خود نگرفته‌اند نیز افزایش پیدا کند.

براساس نتایج آخرین نظر سنجی‌های انجام گرفته که پایگاه اطلاع رسانی نیوز وان آن را بامداد روز یکشنبه منتشر کرد، نتانیاهو همچنان از تضاد و سردرگمی صحنه سیاسی اسرائیل کمال بهره را برده و یک گام به تحقق هدف خود برای بقا در نخست وزیری به رغم تمامی اعتراضات صورت گرفته به پیش رفته است.

به نوشته این پایگاه عبری زبان در نظر سنجی انجام گرفته توسط شبکه 12 تلویزیون اسرائیل انجام گرفته لیکود 32 کرسی از 120 کرسی کنست را به دست خواهد آورد در حالی که حزب آینده‌ای وجود دارد 18 ، یامینا 9 ، امید جدید 9 ، لیست مشترک عربی 8 ، اسرائیل خانه ما 7 ، یهودیان توراتی 7 ، حزب کار 6 ، صهیونیسم دینی 4 ، آبی سفید 4 ، مرتس 4 و بقیه احزاب هم 4 کرسی را به دست خواهند آورد

این در حالی است که نتایج نظر سنجی شبکه 13 تلویزیون اسرائیل 30 کرسی را برای لیکود اختصاص داده و دو کرسی کسر شده را به احزاب یامینا و امید جدید داده است دو حزبی که که رهبران آن یائیر لابید و گدعون ساعر رقبای اصلی نتانیاهو در جریان راستگرا برای تصدی نخست وزیری محسوب می شوند.

گرچه بنیامین نتانیاهو در پاسخ به پرسش شبکه 12 تلویزیون اسرائیل اعلام کرد فقط در صورتی حاضر است با لابید مناظره کند که او صراحتا اعلام نماید به دنبال رقابت بر سر نخست وزیری است.

در این میان بنی گانتس رهبر آبی که تمامی محاسبات سیاسی‌اش در ائتلاف با نتانیاهو به شکست انجامیده در واکنش به اعلام نتایج نظر سنجی که بیانگر افول شدید این تشکل سیاسی دارد ، ادعا کرد، نتایج انتخابات بسیار بهتر از نتایج نظر سنجی‌ها خواهد بود.

این ژنرال سابق ارتش رژیم صهیونیستی در حالی این سخنان را اعلام کرد که برخی از نظر سنجی‌ها پیش بینی کردند وی و حزبش حتی قادر به کسب حداقل آرا هم نشوند.

گانتس که با رادیو سراسری اسرائیل ""رشت بت"" سخن می‌گفت، تاکید کرد اطمینان دارد که نتایج حزبش در انتخابات بسیار بهتر از آن چیزی خواهد بود که در رسانه‌ها به عنوان نظر سنجی منتشر می‌شوند.

تا دو روز دیگر در حالی اسرائیلی‌ها پای صندوق‌های رای می روند که اختلافات در جامعه صهیونیستی به نقطه اوج خود رسیده است و این اختلافات که پیش از این به داخل احزاب و جریان‌ها هم سرایت کرده، باعث شده است تا بیش از هر زمان، تردید، دو دلی و حتی تحریم انتخابات شرایط غالب صحنه انتخاباتی شود.

وعده عجیب انتخاباتی نتانیاهو

نخست وزیر رژیم صهیونیستی برای بالا بردن شانس خود در انتخابات کنیست این رژیم، وعده پرواز مستقیم میان تل آویو و مکه را داد.

«بنیامین نتانیاهو» در گفتگو با کانال 13 تلویزیون رژیم صهیونیستی خطاب به طرفداران خود گفت: برای شما پرواز مستقیم میان تل آویو و مکه را فراهم می‌آورم.

نتانیاهو به بازارگرمی برای توافقات سازش با اعراب پرداخت و وعده اتمام توافقات سازش دیگر داد و انتقادهایی که از وی درباره شکست ملاقات با «محمد بن زاید آل نهیان» ولیعهد ابوظبی شده است، را نادیده گرفت.

انتهای پیام/",آخرین تحولات صحنه انتخابات اسرائیل از نگاه رسانه‌های اسرائیلی- اخبار آسیای غربی - اخبار بین الملل تسنیم
203,https://www.tasnimnews.com/fa/news/1400/01/01/2473434/%D8%BA%DB%8C%D8%A8%D8%AA-6-%D8%A8%D8%A7%D8%B2%DB%8C%DA%A9%D9%86-%D9%85%DB%8C%D9%84%D8%A7%D9%86-%D8%A8%D8%B1%D8%A7%DB%8C-%D9%85%D8%B5%D8%A7%D9%81-%D8%A8%D8%A7-%D9%81%DB%8C%D9%88%D8%B1%D9%86%D8%AA%DB%8C%D9%86%D8%A7,"به گزارش خبرگزاری تسنیم، تیم فوتبال میلان امروز (یکشنبه) در چارچوب دیدارهای هفته بیست‌و‌هشتم سری A ایتالیا، میهمان فیورنتینا خواهد بود و این در حالیست که بحران مصدومیت‌ها در روسونری تشدید شده است.

بعد از بازی پنجشنبه شب میلانی‌ها در خانه برابر منچستریونایتد که با شکست و حذف نماینده ایتالیا از لیگ اروپا همراه شد، استفانو پیولی سرمربی تیم قرمزومشکی‌پوش شهر میلان در یک بازی حساس دیگر هم شش تن از مهره‌های کلیدی‌اش را در اختیار نخواهد داشت. آنته ریسچ، رافائل لیائو، آلسیو رومانیولی، داویده کالابریا، ماریو مانژوکیچ و دانیل مالدینی 6 بازیکنی هستند که مصاف میلان با منچستریونایتد را از دست داده بودند و فردا نیز در میدان حضور نخواهند داشت.

این در حالیست که طبق آخرین اعلام پیولی، ستاره سوئدی تیم زلاتان ابراهیموویچ هم هنوز به آن میزان از آمادگی جسمانی نرسیده است که بتواند 90 دقیقه در میدان حضور داشته باشد. با این وجود به نظر می‌رسد که او به دلیل نداشتن گزینه‌ای دیگر، مجبور به استفاده از زلاتان در ترکیب اصلی باشد.

پیولی در بازی پنجشنبه شب برابر منچستریونایتد از سامو کاستی‌یخو به عنوان شماره 9 کاذب استفاده کرد اما این بازیکن کارایی چندانی در آن پست نداشت.

تیم فوتبال میلان امشب (یکشنبه) از ساعت 20:30 به وقت تهران میهمان فیورنتینا خواهد بود.

انتهای پیام/",غیبت 6 بازیکن میلان برای مصاف با فیورنتینا- اخبار فوتبال جهان - اخبار ورزشی تسنیم
204,https://www.tasnimnews.com/fa/news/1400/01/01/2473419/30-%DA%AF%D9%88%D9%86%D9%87-%DA%AF%DB%8C%D8%A7%D9%87-%D8%AF%D8%A7%D8%B1%D9%88%DB%8C%DB%8C-%D9%88-%D8%AE%D9%88%D8%B1%D8%A7%DA%A9%DB%8C-%D8%AF%D8%B1-%DA%86%D9%87%D8%A7%D8%B1%D9%85%D8%AD%D8%A7%D9%84-%D9%88-%D8%A8%D8%AE%D8%AA%DB%8C%D8%A7%D8%B1%DB%8C-%D8%AF%D8%B1-%D9%85%D8%B9%D8%B1%D8%B6-%D8%A7%D9%86%D9%82%D8%B1%D8%A7%D8%B6-%D9%82%D8%B1%D8%A7%D8%B1-%D8%AF%D8%A7%D8%B1%D8%AF,"به گزارش خبرگزاری تسنیم از شهرکرد ، از دیرباز تاکنون گیاهان خوراکی و دارویی در بین مردم محبوبیتی خاص داشته‌ و علاوه بر خواص درمانی آن با توجه به فصول مختلف سال نیز از گیاهانی استفاده می‌شود که در طبع و مزاج افراد اثرات سودمند دارد و به نوعی بخش زیادی از سلامتی افراد را تامین و تضمین می‌کند.

این گیاهان ارزنده امروزه با افزایش جمعیت و تغییر نگرش افراد نسبت داروهای مدرن و گرایش دوباره به سوی داروهای گیاهی به وفور مورد استفاده قرار می‌گیرند و بر علم و تجربه گذشتگان صحه می‌گذارند.

اما مسئله نگران‌کننده و مشکل‌ساز در استان چهارمحال و بختیاری استفاده بی‌رویه و از بین بردن گونه‌های پراستفاده گیاهی است که بیشتر براساس نیاز مالی و ذائقه مردم هر منطقه رخ می‌دهد و با هر برداشت گویی تکه‌ای از پازل طبیعت به یغما می‌رود.

با نزدیک شدن به بهار و رویش این گیاهان برداشت‌های بی‌رحمانه و نادرست رواجی دو چندان می‌گیرد و بسیاری از گیاهان خوراکی معطر در معرض برداشت زودرس نیز قرار گرفته و به قیمت‌های گزاف به فروش می‌رسند.

استان چهارمحال و بختیاری با اقلیم چهارفصل و آب و هوای کوهستانی و مناطق بکر و صعب‌العبور یکی از رویشگاه‌های مهم گیاهان خوراکی و دارویی کمیاب است که اگرچه همواره افراد زیادی را از متخصص و داروشناس تا اهالی بومی به دامان طبیعت کشانده اما با شناخته‌تر شدنش و افزایش مصرف گیاهان طبیعی و برداشت بی‌رویه این گیاهان، نسل برخی از آن‌ها در این استان در معرض خطر انقراض قرار گرفته است.

در خطه چهارمحال و بختیاری، گیاهان خوراکی از اوایل اسفندماه سر از خاک بیرون می‌آورند و بومیان به‌خصوص روستاییان حاشیه مراتع و جنگل‌ها نیز به دلایل مختلف اقدام به برداشت آن‌ها از مراتع و کوه‌ها و به فروش رساندن در بازار شهرها می‌کنند.

برداشت‌های غیرمجازی که ریشه‌کنی و از بین بردن بسیاری از گونه‌های کمیاب خوراکی و دارویی را دربر دارد و اگر همین منوال ادامه پیدا کند نام این گیاهان را باید در لابه‌لای اوراق تاریخ و خاطرات قدیمی‌ها دنبال کنیم و از مزایای فوق‌العاده آن‌ها بی‌بهره بمانیم.

از علل گرایش مردم به برداشت گیاهان طبیعی می‌توان به اوضاع اقتصادی و معیشت ضعیف، بیکاری و عدم وجود صنایع و فرصت‌های اشتغالزا و تقاضای بالای مردم اشاره کرد به‌ طوری‌که منبع درآند ناچیز بسیاری از روستائیان طبیعت و استفاده از گیاهان بوده و این در حالی است که گونه‌های گیاهی در چرخه طبیعت نقش اثرگذاری ایفا و در صورت انقراض با مشکلات متعدد از جمله عدم جایگزینی گیاهان خودرو، کاهش رطوبت، ایجاد روان‌آب‌ها و فرسایش خاک و تغییر در اکوسیستم ... روبرو خواهیم بود و سود اقتصادی آن نیز با برداشت نادرست و ریشه‌کنی بیشتر از چند سال محدود نیست.

30 گونه از گیاهان دارویی و خوراکی استان در معرض تهدید انقراض قرار گرفته است

هومان خاکپور، سرپرست معاونت فنی منابع طبیعی و آبخیزداری استان در گفت‌وگو با خبرنگار تسنیم در شهرکرد، در این زمینه اظهار داشت: استان چهارمحال و بختیاری از تنوع توپوگرافی و اقلیمی منحصربه‌فردی برخوردار است و این موضوع سبب شده از گیاهان دارویی و خوراکی فراوانی برخوردار باشیم.

وی افزود: در چهارمحال و بختیاری 300 گونه گیاهی دارویی و خوراکی شناسایی شده که ظرفیتی بالقوه برای رشد از جنبه‌های متعدد از جمله رشد اقتصادی است. پیشینه ذائقه مردم استان در طول تاریخ نشان می‌دهد استفاده از گیاهان به دلایل مختلف در سبد غذایی مردم وجود داشته‌ و حتی در صورت عدم وابستگی اقتصادی، از آن‌ها استفاده خوراکی می‌کنند.

سرپرست معاونت فنی منابع طبیعی و آبخیزداری استان بیان داشت: مولفه دیگری که می‌تواند در برداشت غیرمجاز گیاهان خودرو نقش جدی داشته باشد وضعیت معیشت، بیکاری و درآمد مردم به ویژه در روستاها و حواشی مراتع و جنگل‌ها است که با رشد جمعیت این معضل افزایش پیدا کرده و 30 گونه از گیاهان دارویی و خوراکی استان در معرض تهدید انقراض قرار گرفته است.

خاکپور عنوان داشت: گیاهان دارویی و خوراکی در هر منطقه ظرفیت‌های اقتصادی مهمی محسوب می‌شوند که اگر درست، با مطالعه و به صورت علمی استفاده شود نه‌تنها تهدیدی برای منابع طبیعی نیست که در معیشت و اقتصاد مردم نیز اثرگذاری فراوانی خواهد داشت.

وی با بیان اینکه نمی‌توان جلوی بهره‌برداری مردم از طبیعت را گرفت تصریح کرد: برای حفاظت از گونه‌های گیاهی و استفاده از مشارکت مردم در حفاظت باید بازی برد برد طراحی و اجرا شود که گونه‌های گیاهی را حفاظت و در عین حال به معیشت و درآمد مردم نیز بپردازیم، به همین منظور طرح مدیریت نوین که با مشارکت مردم و جوامع محلی انجام می‌گیرد اجرا شد.

سرپرست معاونت فنی منابع طبیعی و آبخیزداری استان گفت: سال‌های قبل صرفا برخورد با بهره‌برداران انجام می‌شد اما اکنون مشارکت مردمی و جنگل‌کاری اقتصادی از جمله اقداماتی است که در راستای عدم گرایش مردم محلی به برداشت غیرمجاز گونه‌های مرتعی انجام می‌شود.

وی یکی از مهم‌ترین گونه‌های در معرض انقراض در چهارمحال و بختیاری گیاه ""کلوس"" برشمرد و اظهار داشت: با مدیریت منابع طبیعی نوین، این گونه گیاهی در مزارع برخی روستاهای استان کاشت و برداشت می‌شود با این اقدام مردم انگیزه چندانی برای چیدن آن از مراتع و کوه‌های اطراف ندارند و به این شکل از رویش و ماندگاری گیاهان در طبیعت حفاظت می‌شود.

خاکپور با اشاره به اینکه گیاهان دارویی و خوراکی موجود در استان چهارمحال و بختیاری در طول تاریخ با آب و هوا، خشکسالی، بارش و نوع اقلیم این استان سازگار شده‌اند، گفت: باید کشت گیاهان دارویی و خوراکی در مزرعه‌ها انجام و موجب عدم ترغیب مردم به برداشت از طبیعت شویم.

وی بیان کرد: سال گذشته گیاه کلوس در استان با قیمت هر کیلو حدود٤00 هزار تومان به فروش رسید و یکی از مزایای کشت مزرعه‌ای کاهش قیمت است چراکه به مقدار زیاد تولید و به‌راحتی در اختیار مصرف‌کننده قرار می‌گیرد بنابراین قیمت‌ تمام‌شده آن بسیار ارزان‌تر می‌شود.

خاکپور اضافه کرد: در روستاها بیکاری سبب شده است مردم وقت زیادی برای چیدن گیاهان از مراتع، جنگل‌ها داشته باشند و با خطرات فراوانی که دارد اقدام به این کار می‌کنند و علاوه بر چیدن با برداشت ناصحیح سبب از بین رفتن بذر و ریشه‌کنی آن می‌شوند اما اگر با آموزش و آگاهی برداشت انجام شود بذر آن برای سال بعد ماندگار خواهد بود و می‌توان برای احیای رویشگاه‌های تخریب شده نیز از بذر تولیدی استفاده کرد.

سرپرست معاونت فنی منابع طبیعی و آبخیزداری استان ادامه داد: امسال با مشارکت مردم 2 هزار و 500 هکتار کشت کلوس و در سال‌های قبل 4 هزار هکتار کشت مزرعه‌ای انجام شده است که این نوع کشت باید متناسب با ظرفیت‌های هر منطقه انجام و پایدار شود.

وی با اشاره به آموزش و حمایت از جامعه محلی در حفاظت از گونه‌های گیاهی، خاطرنشان کرد: اگر گیاهان به‌ویژه کلوس غنچه‌چینی شود ممکن است در سال‌های اول سودآوری داشته باشد اما این سودآوری پایدار نبوده و منفعت اقتصادی محدودی خواهد داشت.

خاکپور گفت: در مناطق هدف از جمله دهستان موگویی سرآقاسید با همکاری قرارگاه پیشرفت و آبادانی سپاه استان طرح‌های محرومیت‌زدایی انجام و یکی از مهم‌ترین اقدامات این طرح، کشت گونه کلوس و تولید بذر آن است.

وی با بیان اینکه در راستای حمایت از مردم جوامع محلی اعطای زمین و تسهیلات بانکی انجام شده است، اضافه کرد: کوه قارون شهرستان لردگان از رویشگاه‌های طبیعی کلوس استان است و یکی از وجه‌تسمیه‌های نام این کوه به دلیل وجود ارزشمند همین گونه پرمنفعت بوده اما امروزه با برداشت بی‌رویه این رویشگاه تخریب شده که تلاش داریم با استفاده از بذرهای کلوس که در رویشگاه سرآقاسید تولید می‌شود آن را احیا کنیم.

وی با تشریح این مطلب که با فرایند اقتصادی کردن و کشت مزرعه‌ای کلوس تاکنون 2هزار و 500 هکتار از رویشگاه‌های استان را احیا کرده‌ایم، یادآور شد: ریشه‌کنی گیاهان براساس قانون جرم بوده و در فصول رویش گیاهان خوراکی و دارویی که از اسفند تا فروردین‌ماه است تعداد گشت‌ها و سرکشی‌های اداره‌کل منابع طبیعی و آبخیزداری استان افزایش، اقدامات سخت از سوی یگان حفاظت این اداره‌کل انجام و برخورد قانونی با متخلفان صورت می‌گیرد.

خاکپور از خط ارتباطی 139 امداد جنگل و مرتع خبر داد و ادامه داد: این خط تلفنی به صورت شبانه‌روزی آماده پاسخگویی به گزارشات مردمی در مورد ریشه‌کنی و تخریب گونه‌های گیاهی است.

وی در خصوص استفاده از ظرفیت همیاران طبیعت به عنوان کنشگران و دغدغه‌مندان حفاظت از پوشش گیاهی و منابع طبیعی مطرح کرد: بالغ‌بر 4هزار همیار طبیعت در استان ساماندهی شد که در قالب‌های همیاران طبیعت دانش‌آموزی، مروج، روستائی و دامدار حاضر در مراتع و جنگل‌ها با یگان حفاظت منابع طبیعی و آبخیزداری استان همکاری دارند.

سرپرست معاونت فنی منابع طبیعی و آبخیزداری چهارمحال و بختیاری توضیح داد: این همیاران در اطفای حریق، ارائه گزارش آتش‌سوزی و تخریب‌‌، تولید غیرمجاز زغال و ریشه‌کنی گیاهان با یگان حفاظت همکاری داشته و علاقمندان به حفاظت از منابع طبیعی می‌توانند با ثبت‌نام در سامانه همیاران طبیعت به نشانی https://hamyartabiat.frw.ir همیار طبیعت شوند.

انتهای پیام/ز",30 گونه گیاه دارویی و خوراکی در چهارمحال و بختیاری در معرض انقراض قرار دارد- اخبار چهارمحال و بختیاری - اخبار استانها تسنیم
205,https://www.tasnimnews.com/fa/news/1400/01/01/2473423/%D8%B9%D8%B6%D9%88-%D9%85%D8%AC%D9%84%D8%B3-%D8%AE%D8%A8%D8%B1%DA%AF%D8%A7%D9%86-%D8%B1%D9%87%D8%A8%D8%B1%DB%8C-%D8%AF%D9%88%D9%84%D8%AA-%D9%85%D8%B1%D8%AF%D8%A7%D9%86-%D8%AF%D8%B3%D8%AA-%D8%A7%D8%B2-%D8%B4%D8%B9%D8%A7%D8%B1-%D8%A8%D8%B1%D8%AF%D8%A7%D8%B4%D8%AA%D9%87-%D9%88-%D9%85%D8%B4%DA%A9%D9%84%D8%A7%D8%AA-%D8%A7%D9%82%D8%AA%D8%B5%D8%A7%D8%AF%DB%8C-%D8%B1%D8%A7-%D8%A8%D8%B1%D8%B7%D8%B1%D9%81-%DA%A9%D9%86%D9%86%D8%AF,"آیت‌الله سید رحیم توکل در گفت‌وگو با خبرنگار تسنیم در قم ، اظهار داشت: در درمان بیماری‌های جسمانی که انسان نزد دکتر می‌رود سه موضوع را مطرح می‌کند تا درمان را انجام دهد.

وی افزود: دکتر در ابتدا می‌پرسد که محل درد کجاست و علت آن درد و درمان آن را بیان می‌کند، از این سه موضوع اگر هرکدام درست تشخیص داده نشود درمان بی‌حاصل است.

عضو مجلس خبرگان رهبری بابیان اینکه موضوع اقتصاد یکی از مشکلات کشور است، بیان کرد: از دشمن ضربه زیاد نمی‌خوریم بلکه از درون ضربه می‌خوریم، مقام معظم رهبری در سال‌های اخیر همواره بر علت مشکلات تأکید کردند و شعارهای سال بیان علت است، رهبر معظم انقلاب برجهش تولید و اقتصاد مقاومتی تأکید کردند و مشکلات اقتصادی باید رفع شود.

استاد حوزه علمیه عنوان کرد: مسئولین باید به دنبال درمان علت باشند چون که در کشورمان هیچ کمبودی نداریم، جوانان نخبه و معادن سنگین بسیار زیادی در کشورمان وجود دارد و همچنین افراد باهمت و مردم پای‌کار بسیاری داریم و در رأس آن رهبری مدیر و مدبر، جامع‌الشرایط و آگاه به زمان و همه‌چیز فراهم است.

آیت‌الله توکل تصریح کرد: دولت‌مردان که مسئولیت را برعهده‌گرفته‌اند باید به میدان بیایند و دست از شعار برداشته و مشکلات را رفع کنند، مشکلات به‌گونه‌ای نیست که رفع نشود، رسول خدا فرمودند اگر علم در ثریا باشد مردم ایران به دست پیدا می‌کنند.

وی خاطرنشان کرد: گره کار دست خودمان است، باید برای مقام معظم رهبری دعا کنیم چون خداوند گوهری به ما داده که ذخیره انقلاب است و در این وانفسا برای ملت پناه است و باید چشم و گوش ما به بیان رهبری باشد.

انتهای پیام/452/ز",عضو مجلس خبرگان رهبری: دولت‌مردان دست از شعار برداشته و مشکلات اقتصادی را برطرف کنند- اخبار قم - اخبار استانها تسنیم
206,https://www.tasnimnews.com/fa/news/1400/01/01/2473421/%D8%A7%D8%AF%D8%A7%D9%85%D9%87-%D9%85%D9%86%D8%A7%D9%82%D8%B4%D9%87-%D8%A8%DB%8C%D9%86-%D8%A2%D9%85%D8%B1%DB%8C%DA%A9%D8%A7-%D9%88-%D8%A7%D8%B1%D9%88%D9%BE%D8%A7-%D8%A8%D8%B1-%D8%B3%D8%B1-%D9%BE%D8%B1%D9%88%DA%98%D9%87-%D9%86%D9%88%D8%B1%D8%AF-%D8%A7%D8%B3%D8%AA%D8%B1%DB%8C%D9%85,"به گزارش گروه بین الملل خبرگزاری تسنیم به نقل از رویترز، ""راینر سیل"" مدیر عامل شرکت او ام وی اتریش در مصاحبه با روزنامه واینر زیتانگ گفت: شرکت او ام وی از احداث خط لوله گازی نورد استریم 2 بین روسیه و آلمان حمایت می‌کند، آن هم علی رغم تهدید آمریکا برای اعمال تحریم.

وی افزود: این پروژه اهمیت زیادی برای امنیت عرضه در بازار گاز اروپا دارد. در نتیجه این مسئولیت اروپا است تا درباره آن تصمیم بگیرد.

مدیر عامل شرکت او ام وی اتریش اظهار داشت: ما در طول دهه‌ها دوستی عمیقی با آمریکا داشته‌ایم و دوستان نباید یکدیگر را تهدید کنند.

شرکت اتریشی او ام وی یکی از شرکای گازپروم روسیه برای اجرای این پروژه 9.5 میلیارد یورویی است.

این در حالی است که شبکه بلومبرگ پیش از این به نقل از 3 منبع آگاه و نزدیک به این مساله اعلام کرده است که دولت جو بایدن در حال بررسی تحریم‌های جدیدی است تا ساخت خط لوله گازی نورداستریم 2 از روسیه به آلمان را متوقف و بلوکه کند.

تحریم‌های جدید آمریکا احتمالا شامل شرکت‌هایی شود که در ساخت این پروژه مهم انرژی مشارکت داشته‌اند.

منابع آگاه افزودند: تحریم‌های جدید آمریکا همچنین شامل شرکت بیمه‌ای خواهد شد که با شرکت‌هایی که احداث این خط لوله در دریای بالتیک را بر عهده داشته‌اند، همکاری می‌کرده است.

سایر شرکت‌هایی که مواد و اقلام و تجهیزات لازم برای این پروژه را تامین می‌کنند، در فهرست تحریم‌های جدید کاخ سفید قرار خواهند داشت.

آنتونی بلینکن وزیر خارجه آمریکا نیز در اظهاراتی گفت: وزارت خارجه آمریکا در حال دنبال کردن تلاش‌هایی است تا اطلاعات درباره خط لوله نورداستریم و شرکت‌هایی که در این پروژه مشارکت داشته‌اند را کامل کند.

وی افزود: هر شرکتی که در این پروژه دخالت و مشارکت داشته در معرض خطر تحریم‌های آمریکا قرار خواهد داشت و فورا باید به همکاری خود با این پروژه پایان دهد.

آمریکا طی سال‌های اخیر چندین بار پروژه نورداستریم 2 را تحریم کرده است. با این حال، آلمان و اتریش با درخواست‌های آمریکا برای تعلیق این پروژه مخالفت کرده‌اند.

شرکت گازپروم روسیه تلاش زیادی را آغاز کرده است تا این پروژه 11 میلیارد دلاری را پیش از اجرای تحریم‌های آمریکا، تکمیل کند. این پروژه قرار است گاز روسیه را از طریق آلمان به اروپا منتقل کند.

شرکت گازپروم پیش بینی کرده است که این پروژه امسال تکمیل خواهد شد. این پروژه پس از اعمال تحریم‌های آمریکا در اواخر سال 2019 میلادی به مدت یک سال متوقف شده بود.

90 درصد عملیات اجرایی این پروژه نهایی شده ولی مستلزم برخی فعالیت‌ها و عملیات در اعماق آبهای دریای بالتیک در سواحل دانمارک است، جایی که بمب‌های منفجر نشده جنگ جهانی دوم در بستر دریا وجود دارد.

آمریکا که از زمان دولت اوباما با این پروژه مخالفت کرده است، مدعی است که این پروژه موجب افزایش نفوذ سیاسی و اقتصادی پوتین بر اروپا خواهد شد.

انتهای پیام /",ادامه مناقشه بین آمریکا و اروپا بر سر پروژه نورد استریم- اخبار اروپا - اخبار بین الملل تسنیم
207,https://www.tasnimnews.com/fa/news/1400/01/01/2473418/%D8%A7%D8%B4%D8%AA%D8%BA%D8%A7%D9%84-228-%D8%AF%D8%B1%D8%B5%D8%AF%DB%8C-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%B1%DB%8C-%D8%AA%D8%AD%D9%82%D9%82-%DB%8C%D8%A7%D9%81%D8%AA,"به گزارش خبرگزاری تسنیم از ری ، حسین توکلی کِجانی با اشاره به تحقق 228 درصدی اشتغال در شهرستان ری و شعار سال در جمع خبرنگاران اظهار داشت: با توجه به سیاست‌گذاری‌ها و وجود ظرفیت‌های صنعتی و تولیدی شهرستان ری در سال جاری بهره‌گیری از این ظرفیت‌ها و همچنین ضرورت ایجاد اشتغال در دستور کار قرار گرفته است.

وی افزود: در سال گذشته جلسات مستمر کارگروه اشتغال شهرستان با 24 دستور کار برگزار شده که 73 مصوبه تأیید و 85 درصد مصوبات معادل 62 مصوبه به مرحله اجرا رسیده است.

فرماندار ویژه شهرستان ری در ادامه گفت: در سال گذشته که با شعار جهش تولید آغاز شد در ستاد تسهیل و رفع موانع تولید شهرستان ری میزبان حضور مسئولان ارشد وزارت کشور، وزارت صمت و مسئولین استانی در شهرستان با هدف ایجاد تعامل، رفع مشکلات و حمایت از واحدهای تولیدی بود.

توکلی تصریح کرد: حضور مسئولین در راستای ایجاد زیرساخت‌های تولید و همچنین پیگیری جدی دستگاه‌های اجرایی در خصوص مطالبات تولیدکنندگان نقش بسزایی در ایجاد اشتغال در شهرستان ری داشت.

معاون استاندار تهران در پایان خاطر نشان کرد: در سال جهش تولید میزان تعهد ایجاد اشتغال در شهرستان ری 6688 نفر معین شد که با همراهی و مشارکت دستگاه‌های اجرایی و واحدهای تولیدی شهرستان برای 15216 شغل ایجاد و 228 درصد میزان تحقق اشتغال در شهرستان ری در آخرین روز سال 99 بوده است و موجب شد که شهرستان در رتبه اول در ایجاد اشتغال در سطح استان قرار گیرد.

انتهای پیام/ز",اشتغال 228 درصدی در شهرستان ری تحقق یافت- اخبار استان تهران - اخبار استانها تسنیم
208,https://www.tasnimnews.com/fa/news/1400/01/01/2473312/%D8%AF%D9%87%DA%AF%D8%B1%D8%AF%D8%B4%DB%8C-%D8%A8%D9%87-%D8%AF%D9%84-%D9%85%D8%AD%D8%B1%D9%88%D9%85%DB%8C%D8%AA-%D8%AF%D8%B1-%D8%B1%D9%88%D8%B3%D8%AA%D8%A7%D9%87%D8%A7%DB%8C-%D9%86%D9%87%D8%A8%D9%86%D8%AF%D8%A7%D9%86-%D8%A8%D9%87-%D8%B1%D9%88%D8%A7%DB%8C%D8%AA-%D8%AA%D8%B5%D9%88%DB%8C%D8%B1,"به گزارش خبرگزاری تسنیم از بیرجند، مصطفی نخعی اظهار داشت: توفیق شد در آخرین روز سال در جمع مردم روستاهای حوزه انتخابیه حضور پیدا کرده و از نزدیک در جریان خواسته‌ها و مطالبات آنان قرار گرفتیم.

وی در این دهگردشی با مردم به روستاهای طارق، ذهاب، افضل‌آباد،کلاته حبیب، چاه عباس، خواجه دوچاهی خواجه منجیکو، شند معصومه، شندملکی و کوه لوله دیدار و از نزدیک در جریان مشکلات و خواسته‌های مردم ساکن آن مناطق قرار گرفت.

گزارش تصویری این دیدارها را در ادامه بیننده باشید.

انتهای پیام/250/ح",دهگردشی به دل محرومیت در روستاهای نهبندان به روایت تصویر- اخبار خراسان جنوبی - اخبار استانها تسنیم
209,https://www.tasnimnews.com/fa/news/1400/01/01/2473417/%D8%A8%D8%AE%D8%B4-%D8%AF%D9%88%D9%85-%D8%AA%D8%AC%D9%87%DB%8C%D8%B2%D8%A7%D8%AA-%D8%A7%D8%B3%D8%AA%D8%B1%D8%A7%D8%AA%DA%98%DB%8C%DA%A9-%D8%B4%D8%B1%DA%A9%D8%AA-%D9%87%D9%86%D8%AF%DB%8C-%D9%88%D8%A7%D8%B1%D8%AF-%D8%A8%D9%86%D8%AF%D8%B1-%DA%86%D8%A7%D8%A8%D9%87%D8%A7%D8%B1-%D8%B4%D8%AF,"به گزارش خبرگزاری تسنیم از زاهدان، به نقل از روابط عمومی اداره‌کل بنادر و دریانوردی سیستان و بلوچستان، بهروز آقایی از ورود بخش دوم تجهیزات استراتژیک توسط شرکت هندی به بندر شهید بهشتی چابهار خبر داد و اظهار داشت: این تجهیزات شامل 2 دستگاه جرثقیل ساحلی 100 تنی به ارزش 7.5 میلیون دلار است که در اولین ساعات صبح امروز وارد بندر شهید بهشتی چابهار شد.

مدیرکل بنادر و دریانوردی سیستان و بلوچستان افزود: ورود این تجهیزات در راستای تعهدات قرارداد 85 میلیون دلاری شرکت سرمایه‌گذار هندی در چابهار است نحوی که طرف هندی متعهد به تأمین و ورود‌ تجهیزات تخلیه و بارگیری بر اساس تعهدات قراردادی بلند مدت، به صورت BOT است.

وی با بیان اینکه این تجهیزات برای تخلیه و بارگیری کالا در فاز یک طرح توسعه بندر شهید بهشتی استفاده می‌شود، ادامه داد: بخش سوم تجهیزات تا اواسط سال 1400 وارد بندر چابهار خواهد شد.

به گزارش تسنیم، در راستای تعهدات قرارداد 85 میلیون دلاری شرکت سرمایه‌گذار هندی پیش از این دو دستگاه جرثقیل ساحلی 140 تنی به ارزش 8.5 میلیون دلار در بهمن‌ماه سال گذشته وارد بندر شهید بهشتی شده و به بهره‌برداری رسیده است.

انتهای پیام/391/س",بخش دوم تجهیزات استراتژیک شرکت هندی وارد بندر چابهار شد- اخبار سیستان و بلوچستان - اخبار استانها تسنیم
210,https://www.tasnimnews.com/fa/news/1400/01/01/2473411/90-%D8%AF%D8%B1%D8%B5%D8%AF-%D8%B8%D8%B1%D9%81%DB%8C%D8%AA-%D9%85%D9%87%D9%85%D8%A7%D9%86-%D9%BE%D8%B0%DB%8C%D8%B1%D9%87%D8%A7-%D9%88-%D9%85%D8%B3%D8%A7%D9%81%D8%B1%D8%AE%D8%A7%D9%86%D9%87-%D9%87%D8%A7%DB%8C-%D8%B4%DB%8C%D8%B1%D8%A7%D8%B2-%D8%AE%D8%A7%D9%84%DB%8C-%D9%85%D8%A7%D9%86%D8%AF,"هدایت فرهادی در گفت‌وگو با خبرنگار تسنیم در شیراز، با بیان اینکه نرخ مسافرخانه‌ها و مهمان‌پذیرهای شیراز در ایام نوروز 1400 افزایش نداشته است اظهار داشت: تاکنون تنها 10 درصد ظرفیت مسافرخانه‌ها و مهمان‌پذیرهای شیراز تکمیل شده است.

وی با اشاره به ضربه‌ای که شیوع بیماری کرونا به واحدهای اقامتی رسمی زده به طوری که هنوز وضعیت آنها به روال سابق برنگشته است، افزود: با وجود اینکه امسال مدارس و مهمانپذیرهای ادارات تعطیل است ولی باز هم ظرفیت واحدهای اقامتی ما خالی ماند.

رئیس اتحادیه مسافرخانه‌داران و مهمان‌پذیران شیراز با اشاره به ظرفیت 9 هزار تخت‌خوابی مسافرخانه‌ها و مهمان‌پذیران استان فارس، عنوان کرد: در مجموع 137 واحد داریم که 110 تا از آنها فعال و مابقی نیز هنوز بازگشایی نشده است.

انتهای پیام/422/ح",90 درصد ظرفیت مهمان‌پذیرها و مسافرخانه‌های شیراز خالی ماند- اخبار فارس - اخبار استانها تسنیم
211,https://www.tasnimnews.com/fa/news/1400/01/01/2473401/%D8%AA%DA%A9%D9%85%DB%8C%D9%84-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%D9%85%D9%87%D8%B1%D8%B4%D9%87%D8%B1-%D8%A8%DB%8C%D8%B1%D8%AC%D9%86%D8%AF-%D9%86%DB%8C%D8%A7%D8%B2%D9%85%D9%86%D8%AF-%D8%AD%D9%85%D8%A7%DB%8C%D8%AA-%D8%AF%D9%88%D9%84%D8%AA-%D9%88-%D8%AE%DB%8C%D8%B1%D8%A7%D9%86-%D8%A7%D8%B3%D8%AA,"به گزارش خبرگزاری تسنیم از بیرجند، آپارتمان‌های چند طبقه، خانه‌های چسبیده به‌هم،کوچه‌های خاکی و وجود نخاله‌های ساختمانی، تنها کافی است اندکی باران ببارد و یا آبی درب خانه‌ای ریخته شود. آن چنان وضعیت اسفباری را در برخی از کوچه های مهر شهر نمایان می کند که سر تا پایت گل آلود می شود، در برخی از کوچه های مهرشهر اگر به دنبال آدرسی باشی که آنرا یاد نداشته باشی، باید مانند کلافی سر در گم به دنبالش بگردی ، آن قدر پیچیده است.

ساخت و سازهای گسترده در مهرشهر و سکونت یکباره جمعیت زیادی از مردم در این منطقه بدون تامین زیر ساخت های لازم اعم از خدمات شهری سبب بروز مشکلاتی برای ساکنان شده است.

مهرشهر که شمالی ترین محله بیرجند است و جمعیت زیادی در آن سکونت دارند فاقد از بیمارستان است. مهرشهر بیرجند با بیش از 30 هزار نفر جمعیت به دلیل کافی نبودن زیر ساخت های بهداشتی و درمانی،در کنار کمبود دیگر زیر ساخت ها، حال خوشی ندارد.

سال 98 بود که کلنگ احداث بیمارستان محلی در مهر شهر بیرجند به زمین خورد حال تنها بیش از 15 درصد پیشرفت فیزیکی دارد و حالا با همت خیران از مرحله اجرای فنداسیون عبور کرده است، هرچند تا تحقق رویای دیرینه ساکنان منطقه و برخورداری از یک بیمارستان مجهز زمان نیاز است اما سرعت کار را هم باید بیشتر دید.

یکی از ساکنان مهرشهر به خبرنگار ما می گوید: رضایت نسبی در توزیع خدمات و مرکز درمانی وجود دارد اما در برخی موانع مواردی همچون کمبود پزشک، نبود نیروی متخصص در مهرشهر مشکلات را برای ساکنان بیشتر کرده است.

بیمارستان تخصصی مادر قم به‌زودی راه‌اندازی می‌شود

مدیر منابع فیزیکی دانشگاه علوم پزشکی بیرجند به خبرنگار ما گفت: بیمارستان محلی که قرار است در مهر شهر احداث شود این بیمارستان خیر ساز در مرحله فنداسیون است و پیشرفت فیزیکی بالای 15 درصد دارد.

گلکاری افزود: در اواخر اسفندماه بتن فنداسیون بیمارستان ریخته شده است و براساس پیگیری ها خیر در حال تامین تجهیزات برای احداث اسکلت ساختمان است.

وی ادامه داد: دانشگاه علوم پزشکی بیرجند به تعهدات خود عمل کرده و با تامین زمین، دریافت پروانه و تامین انشعاب آب در ساخت پروژه مشارکت کرده و در تامین برق مشکلاتی وجود دارد که نامه نگاری برای رفع مشکل در حال انجام است.

انتهای پیام/254/س","تکمیل بیمارستان ""مهرشهر"" بیرجند نیازمند حمایت دولت و خیران است- اخبار خراسان جنوبی - اخبار استانها تسنیم"
212,https://www.tasnimnews.com/fa/news/1400/01/01/2473386/%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D9%88%D8%A7%DA%A9%D9%86%D8%B4-%D9%87%D8%A7-%D8%A8%D9%87-%D9%84%D8%B4%DA%A9%D8%B1%DA%A9%D8%B4%DB%8C-%D8%AF%D9%88%D9%84%D8%AA-%D8%A8%D9%87-%D8%A8%D9%87%D8%B3%D9%88%D8%AF-%D8%AF%D9%88%D9%84%D8%AA-%D8%AF%D8%B1-%D8%AD%D9%88%D8%A7%D8%AF%D8%AB-%DA%AF%D8%B0%D8%B4%D8%AA%D9%87-%DA%A9%D8%AC%D8%A7-%D8%A8%D9%88%D8%AF,"به گزارش دفتر منطقه‌ای خبرگزاری تسنیم، لشکرکشی دولت افغانستان به شهرستان «بهسود» در پی سقوط یک بالگرد ارتش در این شهرستان واکنش‌های گسترده‌ای را میان سیاسیون افغانستان در پی داشته که انگیزه‌های پنهان را عامل این اقدام می‌دانند.

«عبداللطیف پدرام» رهبر حزب کنگره ملی افغانستان در واکنش به این اقدام و اشاره به بی‌تفاوتی دولت نسبت به امنیت مردم این منطقه شیعه‌نشین گفت: «وقتی کوچی‌های مسلح به ده‌نشینان و یا به قول تاجیکان تاجیکستان به یکجانشینان بهسود حمله می‌کردند، بالگردها و نیروهای ارتش کجا بودند که به کمک مردمان ده‌نشین و مظلوم بهسود بشتابند؟»

وی افزود: «خواهش من حداقل از تاجیکان در نیروهای مسلح این است که هوشیار باشید و خود را فدای رژیم و جمهوریت دروغینی نکنید که نه نام شما را قبول دارد، نه هویت‌تان را، نه زبان‌تان را و نه حضورتان را در ساختار قدرت، اقتصاد و سیاست!»

«محمد محقق» مشاور ارشد رئیس جمهور افغانستان در امور امنیتی و سیاسی نیز در واکنش به این اقدام دولت اظهار داشت: «از حکومت و مقامات ذی‌ربط می‌خواهم که در استفاده از قدرت عجله نشود.»

این در حالی است که دولت اعلام کرده که «به هر قیمتی» انتقام قربانیان سقوط اخیر بالگرد ارتش در بهسود را می‌گیرد و منابعی از اعزام بیش از یکهزار نفر از نیروهای مسلح دولت به شهرستان بهسود خبر می‌دهند.

«اسدالله سعادتی» معاون شورای عالی مصالحه افغانستان نیز در محکومیت لشکرکشی دولت گفت: «آمریکا و ناتو نباید اجازه دهند که دولت از ارتش و پلیس علیه مردم استفاده کند. اخیراً 2 بار علیه هزاره‌ها -در بهسود و هرات- لشکر‌کشی شده که در نتیجه، ده‌ها نفر از غیرنظامیان شهید و زخمی شده‌اند. اینک بار سوم قرار است به بهانه علیپور، مردم بهسود را به خاک و خون بکشاند».

«کریم خلیلی» رهبر حزب وحدت اسلامی افغانستان نیز با اشاره به عدم رسیدگی به کشتار غیرنظامیان شیعه ساکن شهرستان بهسود توسط نیروهای امنیتی در ماه گذشته گفت: انتظار بر این بود که پس از وقوع حادثه المناک دهم دی که طی آن ده‌ها فرد غیر نظامی شهید و زخمی شدند، قضایا از مجاری معقول و به شکل مسالمت‌آمیز حل شود، اما با تاسف که نه تنها چنین نشد، بلکه بیش از پیش به دامنه و عمق بحران، افزوده شد.

وی افزود که وجود افرادی که دولت آن را نیروهای مسلح غیرمسئول می‌خواند به دلیل «عدم احساس مسئولیت و بی‌توجهی دولت نسبت به خواسته‌های مشروع و قانونی مردم و عدم تامین امنیت آن‌ها است، مردم محل، بارها خواستار تامین امنیت خود توسط دولت شده‌اند، اما هیچگاه به این خواست حیاتی و قانونی آن‌ها توجه صورت نگرفته است».

خلیلی همچنین تصریح کرد: «کشور ما متأسفانه دچار مشکلات زیادی است که در خیلی موارد از سوی مسئولان دولت چشم‌پوشی شده است. لذا این به معنای برخورد تبعیض‌‌آمیز و دوگانه با قضایا است.»

رهبر حزب وحدت اسلامی، اقدامات اخیر نیروهای امنیتی را «لشکرکشی در میان خانه‌های مردم» عنوان کرده و گفت که این اقدامات نه تنها راه حل نیست، بلکه بیشتر از گذشته به مشکلات و بحران‌های اجتماعی و سیاسی دامن می‌زند که به نفع حکومت و کشور نیست و فاصله میان دولت و مردم را افزایش می‌دهد.

وی افزود که «تاخت‌وتاز» بر خانه‌های مردم بی‌دفاع برای هیچ کسی هیچ نفعی ندارد و به پیامدهای بسیار ناگوار منجر خواهد شد. خلیلی همچنین تاکید کرد که انتظار دارد با تمام مسایل کشور برخورد عاقلانه صورت گیرد تا همه از اوضاع آشفته‌ کنونی خارج شوند.

انتهای پیام/.",واکنش‌ها به لشکرکشی دولت به بهسود؛ «دولت در حوادث گذشته کجا بود؟»- اخبار آسیا-اقیانوسیه - اخبار بین الملل تسنیم
213,https://www.tasnimnews.com/fa/news/1400/01/01/2473407/%D9%85%D8%A4%D9%85%D9%86%D8%A7%D9%86%D9%87-%D9%87%D8%A7%DB%8C-%D9%86%D9%88%D8%B1%D9%88%D8%B2%DB%8C-%DA%86%D8%A7%D9%84%D9%88%D8%B3%DB%8C-%D9%87%D8%A7-%D8%AF%D8%B1-%D8%B9%DB%8C%D8%AF-3%D9%87%D8%B2%D8%A7%D8%B1-%D8%A8%D8%B3%D8%AA%D9%87-%D9%85%D8%B9%DB%8C%D8%B4%D8%AA%DB%8C-%D8%A8%DB%8C%D9%86-%D9%86%DB%8C%D8%A7%D8%B2%D9%85%D9%86%D8%AF%D8%A7%D9%86-%D8%AA%D9%88%D8%B2%DB%8C%D8%B9-%D8%B4%D8%AF,"به گزارش خبرگزاری تسنیم از چالوس ، همه ساله با نزدیک شدن به پایان سال و دغدغه کمک به نیازمندان سرزمین به طرق مختلف اجرا می‌شود و امسال با وجود ویروس کرونا این همدلی با اجرای پویش کمک‌های مومنانه با نظارت و حمایت سازمان‌ها بیشتر احساس شده است.

شهرستان چالوس نیز از این پویش مجزا نبوده است و با حمایت خیرین و مردم و کمتر کمک‌های دولتی این پویش برگزار شده است.

سرهنگ پاسدار داغمه چی، فرمانده سپاه چالوس در حاشیه رزمایش کمک‌های مومنانه این شهرستان در گفت‌وگو با خبرنگار تسنیم اظهار داشت : تعداد سه هزار بسته حمایتی هربسته به ارزش 350 هزار تومان و 200 عدد کارت هدیه 500 هزار تومانی در کل با هزینه ای بالغ بر یک میلیارد و 800 میلیون تومان بین نیازمندان توزیع شده است.

وی اضافه کرد: در کنار بسته‌های حمایتی، تهیه 22 نوع قلم جهیزیه با 17 قلم کالا به ارزش 870 میلیون تومان به خانواده‌های مشمول اهدا خواهد شد که و 18 قلم کالا جهیزیه برای نیمه شعبان قبل از ماه رمضان نیز اهدا خواهد شد.

داغمه چی تاکید کرد: تمامی کمک‌های مومنانه این دوره بدون کمک‌های دولت بوده است و مردم و خیرین شهر با وجود مشکلات فراوان پای کار آمدند و همراه بودند.

رئیس اداره تبلیغات اسلامی چالوس نیز گفت: سومین مرحله کمک‌های مومنانه این شهرستان به مناسبت اعیاد شعبانیه با همت 12 هیئت مذهبی به تعداد 1400 بسته حمایتی از قبیل 100 بسته معیشتی برای خانواده‌های زندانیان غیرعمد، 20 میلیون تومان کارت هدیه و تامین داروی بیماران خاص با برآورد کل هزینه 600 میلیون تومان و 130 بسته حمایتی برای کمک به مردم سی سخت از قبیل پوشاک و کفش تهیه و بین اقشار نیازمند توزیع شد.

انتهای پیام/ 681/س",مؤمنانه‌های نوروزی چالوسی‌ها در عید/ 3هزار بسته معیشتی بین نیازمندان توزیع شد- اخبار مازندران - اخبار استانها تسنیم
214,https://www.tasnimnews.com/fa/news/1400/01/01/2473409/%D8%AA%D8%B8%D8%A7%D9%87%D8%B1%D8%A7%D8%AA-%D8%B5%D8%AF%D9%87%D8%A7-%D9%86%D9%81%D8%B1-%D8%AF%D8%B1-%D8%A2%D8%AA%D9%84%D8%A7%D9%86%D8%AA%D8%A7-%D8%AF%D8%B1-%D8%AD%D9%85%D8%A7%DB%8C%D8%AA-%D8%A7%D8%B2-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%87%D8%A7%DB%8C-%D8%A2%D8%B3%DB%8C%D8%A7%DB%8C%DB%8C-%D8%AA%D8%A8%D8%A7%D8%B1,"به گزارش گروه بین الملل خبرگزاری تسنیم به نقل از رویترز، پس از تیراندازی مرگبار هفته جاری در شهر آتلانتا که منجر به کشته شدن 8 نفر از جمله 6 زن آسیایی شد، صدها نفر از تظاهرات کنندگان با تجمع در این شهر از جامعه آمریکایی‌های آسیایی تبار حمایت کرده‌اند.

بر اساس این گزارش، کشتار شهروندان آسیایی در آمریکا یک سال پس از تشدید خشونت‌ها علیه این اقلیت جمعیتی به وقوع پیوسته است. رهبران جامعه آمریکایی‌های آسیایی تبار بر این باورند که تحریک افکار عمومی پس از شیوع ویروس کرونا در ووهان چین در سال 2019 تاثیر زیادی بر افزایش نفرت عمومی نسبت به آسیایی‌ها داشته است.

تظاهرات کنندگان با پوشیدن ماسک و در دست داشتن پرچم‌های آمریکا، پوسترهای را حمل می‌کردند که روی آن نوشته شده بود: ""ما ویروس نیستیم "" و ""نفرت آسیایی را متوقف کنید"".

این در حالی است که جو بایدن رئیس جمهور آمریکا و معاونش کامالا هریس برای پیگیری این جنایت به ایالت جورجیا سفر کرده‌اند. سفر و هریس به ایالت جورجیا، پس از تیراندازی مرگبار یک مرد 21 ساله علیه گروهی از آمریکایی‌های آسیایی تبار انجام شده است.

سفر بایدن و هریس به ایالت جورجیا در ابتدا قرار بود برای تبلیغ و ترویج بسته کمک مالی کرونایی 1.9 تریلیون دلار انجام شود ولی تیراندازی مرگبار در جورجیا اهداف اصلی این سفر را تحت الشعاع قرار داد.

این مهاجم 21 ساله متهم به قتل 8 نفر از جمله 6 زن آسیایی شده است. این جنایت موجب افزایش خشم و نگرانی در بین آمریکایی‌های آسیایی تباری شده است که پیش از این نیز هدف خشونت‌های نفرت انگیز قرار گرفته بودند.

بایدن به مقام‌های ارشد کاخ سفید دستور داده است تا تعامل و همکاری لازم را با جامعه آسیایی‌ها داشته باشند.

بایدن گفته است که انگیزه اصلی از تیراندازی مرگبار جورجیا هنوز مشخص نیست ولی جامعه آمریکا با بحران مداوم خشونت ضد آسیایی روبرو است.

روز جمعه نیز نانسی پلوسی رئیس مجلس نمایندگان آمریکا گفت: اعمال خشونت علیه جوامع مختلف و اقلیت‌های قومی و قبیله‌ای به واسطه لحن استفاده شده توسط دولت ترامپ، تشدید شده است.

انتهای پیام /",تظاهرات صدها نفر در آتلانتا در حمایت از آمریکایی‌های آسیایی تبار- اخبار آمریکا - اخبار بین الملل تسنیم
215,https://www.tasnimnews.com/fa/news/1400/01/01/2473413/%D9%85%D9%87%D8%B1%D8%A7%D9%86-%D9%85%D8%AF%DB%8C%D8%B1%DB%8C-%D8%A8%D9%87%D8%AA%D8%B1%DB%8C%D9%86-%D8%A8%D8%A7%D8%B2%DB%8C%DA%AF%D8%B1-%D8%B7%D9%86%D8%B2-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%B4%D8%AF,"به گزارش خبرگزاری تسنیم، سرانجام ماراتن طولانی انتخاب بهترین بازیگر طنز سریال های ایرانی با رأی تماشاگران شبکه آی فیلم به خط پایان رسید و مهران مدیری، مقام اول را کسب کرد؛ علی صادقی در جایگاه دوم ایستاد و محسن تنابنده به عنوان سومین منتخب نظرسنجی شناخته شد.

در مرحله نهایی این نظرسنجی که از روز دوشنبه 25 اسفند تا روز شنبه 30 اسفند به طول انجامید، مهران مدیری با کسب 50,13 درصد آرا به عنوان برترین بازیگر طنز ایران معرفی شد. علی صادقی نیز با کسب 20,81 درصد، به عنوان نفر دوم انتخاب شد. همچنین محسن تنابنده با 15,57 درصد سوم شد، جواد عزتی با 7,44 درصد و امیرحسین رستمی نیز با 6,04 درصد به ترتیب رتبه‌های چهارم و پنجم را از آن خود کردند.

در این نظرسنجی که از 15 آبان 99 آغاز شده بود، 50 بازیگر طنز کشور در 10 گروه پنج نفره در مرحله مقدماتی با هم به رقابت پرداختند و 20 بازیگر برتر به مرحله دوم راه یافتند که در مرحله بعد در پنج گروه 4 نفره با هم رقابت و از هر گروه دو نفر به مرحله بعدی صعود کردند.

از مرحله نیمه‌نهایی با رقابت 10 بازیگر منتخب دوره پیش، پنج نفر برای رقابت در مرحله پایانی با رأی مخاطبان انتخاب شدند تا در یک گروه پنج‌نفره، فینال این نظرسنجی را برگزار کنند.

رقبای مرحله پایانی که از 25 تا 30 اسفند99 برگزار شد، مهران مدیری، علی صادقی، امیرحسین رستمی، جواد عزتی و محسن تنابنده بودند که بینندگان آی فیلم از طریق ارسال پیامک، ثبت رأی در وب سایت و... در تعیین برترین بازیگر طنز ایران مشارکت و در نهایت مهران مدیری را به عنوان برگزیده این رویداد انتخاب کردند.

هم اکنون نیز سریال «نقطه چین» این هنرمند محبوب ایرانی، با توجه به درخواست های تماشاگران، روی آنتن آی‌فیلم است.

انتهای پیام/",مهران مدیری بهترین بازیگر طنز تلویزیون شد- اخبار رادیو و تلویزیون - اخبار فرهنگی تسنیم
216,https://www.tasnimnews.com/fa/news/1400/01/01/2473404/%D8%AA%D8%AF%D8%A7%D9%88%D9%85-%D8%AA%D9%88%D9%82%DB%8C%D9%81-%DA%A9%D8%B4%D8%AA%DB%8C-%D9%87%D8%A7%DB%8C-%D8%AD%D8%A7%D9%85%D9%84-%D8%B3%D9%88%D8%AE%D8%AA-%D8%A8%D9%87-%DB%8C%D9%85%D9%86-%D9%88-%D9%87%D8%B4%D8%AF%D8%A7%D8%B1-%D8%AF%D8%B1%D8%A8%D8%A7%D8%B1%D9%87-%D8%A8%D8%B1%D9%88%D8%B2-%D9%81%D8%A7%D8%AC%D8%B9%D9%87-%D8%A7%D9%86%D8%B3%D8%A7%D9%86%DB%8C,"به گزارش گروه بین الملل خبرگزاری تسنیم به نقل از المیادین، وزارت برق دولت نجات ملی یمن در یک بیانیه درباره تمام شدن سوخت و تبعات فاجعه بار آن هشدار داد.

در این بیانیه آمده است: بخش برق به علت فاجعه توقیف کشتی‌های نفتی سعودی به دست ائتلاف سعودی در معرض فاجعه قرار دارد. ما درباره تمام شدن سوخت با توجه به شیوع بیماری‌ها و همزمان با موج گرمایی که در راه است، هشدار می‌دهیم.

از سوی دیگر «محمد عیاش قحیم» استاندار الحدیده اعلام کرد: ائتلاف سعودی و مزدوران وابسته به آنها به توقیف کشتی‌های نفتی و ممانعت از ورود آنها به بندر الحدیده ادامه می‌دهند که این سبب بغرنج شدن اوضاع ملت یمن شده است.

وی افزود: این اقدام جنایتکارانه که از سوی ائتلاف سعودی که همچنان به حملات خود و محاصره ظالمانه ملت یمن از 26 مارس 2015 تاکنون ادامه می‌دهد، جای شگفتی ندارد.

قحیم گفت: توقیف کشتی‌های نفتی با اصول اخلاقی مغایرت دارد و ناقض قانون بشری و توافق استکهلم است که بر ورود کشتی و کالا بدون هیچ مانعی به بندر الحدیده اصرار دارد، . این با قطعنامه‌های شورای امنیت که حامی توافق استکهلم است نیز مغایرت دارد.

وی سازمان ملل را به علت جانبداری و چشم پوشی و توجیه جنایات و کشتارهای ائتلاف سعودی علیه ملت یمن مسئول دانست و گفت: سازمان ملل باید از این خط مشی که قربانی را محکوم اما جنایتکاران را محکوم نمی‌کند، دست بردارد.

قحیم اظهار داشت: اصرار متجاوزان بر افزایش رنج ملت یمن از طریق توقیف کشتی‌های حامل مواد سوختی و بحرانی‌تر شدن اوضاع به سبب نبود فرآورده‌های نفتی، فاجعه انسانی ناشی از توقف خدمات برق و آب و دیگر خدمات حیاتی در بیمارستان‌ها و مراکز دیالیز و سرطانی را به دنبال خواهد داشت.

استاندار الحدیده، جامعه جهانی را مسئول رنج ملت یمن دانست و از سازمان ملل خواست که به نقش انسانی خود عمل کند و موضع روشنی در قبال توقیف کشتی‌های حامل نفت اتخاذ کند و در راستای پایان محاصره یمن حرکت کند.

همزمان «محمد ابوبکر اسحاف» رئیس اداره بنادر دریای سرخ یمن اعلام کرد که از اوایل سال 2021 تاکنون هیچ نفتکشی به سکوی بندر الحدیده نرسیده است، اعلام کرد که آنچه ائتلاف سعودی در راهزنی دریایی انجام می‌دهد و مانع از ورود کشتی‌ها با وجود داشتن مجوز می‌شود، به مثابه لکه ننگی بر پیشانی بشریت است.

وی افزود: همه کشتی‌ها با وجود داشتن مجوز از سوی ناوهای جنگی دشمن از حرکت به سوی بندر الحدیده منع شده‌اند. قرار بود که 14 کشتی به بندر الحدیده برسند که 9 کشتی باید در سال 2020 و چهار کشتی در ژانویه و فوریه سال جاری میلادی و یک کشتی هم در مارس جاری به الحدیده برسند که هیچ یک به بندر الحدیده نرسیده‌اند و این نقض قوانین بین المللی است.

همزمان رویترز به نقل از «مارتن گریفیث» نماینده سازمان ملل در امور یمن گزارش داد: از اوایل سال جاری هیچ محموله سوختی به بندر الحدیده وارد نشده است. کشتی‌های جنگی ائتلاف مانع از ورود کشتی‌های حامل سوخت به الحدیده شده‌اند. این کشتی‌ها با وجود داشتن مجوز از ورود به الحدیده منع شده‌اند.

انتهای پیام/",تداوم توقیف کشتی‌های حامل سوخت به یمن و هشدار درباره بروز فاجعه انسانی- اخبار آسیای غربی - اخبار بین الملل تسنیم
217,https://www.tasnimnews.com/fa/news/1400/01/01/2473384/%D8%A7%D9%84%D9%87%D8%A7%D9%85%DB%8C-%D8%AF%D9%88-%D8%A8%D8%A7%D8%B2%DB%8C-%D8%A8%D8%A7-%D8%B3%D8%A7%DB%8C%D9%BE%D8%A7-%D8%A8%D9%87-%D8%AA%D8%A7%D8%B1%DB%8C%D8%AE-%D9%BE%DB%8C%D9%88%D8%B3%D8%AA-%D9%86%D8%B3%D8%A7%D8%AC%DB%8C-12-%D9%81%DB%8C%D9%86%D8%A7%D9%84-%D9%85%D9%87%D9%85-%D8%AF%D8%B1-%D9%BE%DB%8C%D8%B4-%D8%AF%D8%A7%D8%B1%D8%AF,"ساکت الهامی در گفت‌وگو با خبرنگار ورزشی خبرگزاری تسنیم، درباره دو پیروزی اخیر نساجی مازندران برابر سایپا در جام حذفی و لیگ برتر فوتبال، اظهار داشت: خدا را شکر می‌کنم که بعد از حضور در نساجی، توانستیم با کمک بچه‌ها دو پیروزی مهم را به دست بیاوریم. به هر حال این دو برد شرایط تیم را از لحاظ روحی بهتر کرد که این موضوع می‌تواند در بازی‌های آینده تاثیرگذار باشد. نساجی در یک مقطع طولانی نتایج خوبی نگرفت، اما حالا این دو برد می‌تواند یک حرکت اساسی به تیم بدهد.

وی تصریح کرد:‌ دو بازی قبلی برابر سایپا به تاریخ پیوست و باید به فکر بازی‌های آینده باشیم. ما از سوم فروردین استارت خواهیم زد و همه می‌دانیم که یک ماموریت سخت در پیش داریم. نساجی 12 فینال مهم در پیش دارد و باید تلاش کنیم که بیشترین امتیاز ممکن را از این 12 بازی بگیریم و جایگاه خودمان را در جدول بهتر کنیم.

الهامی در خصوص اینکه آیا نساجی قطعا در لیگ برتر خواهد ماند، تصریح کرد: نمی‌توان انتظار دیگری داشت جز اینکه بگویم این تیم باید در لیگ برتر بماند. هواداران نساجی در این راه نقش مهمی دارند و حمایت آنها باعث دلگرمی ما است. بازی بعدی ما هم برابر نفت مسجدسلیمان است و اگر این بازی را ببریم گام بلندی برداشته‌ایم. ما باید سخت تلاش کنیم تا به هدف‌مان برسیم.

سرمربی نساجی در ارتباط با اینکه چرا بازیکنان این تیم موقعیت‌های زیادی را از دست می‌دهند، گفت: بخش مهمی از این موضوع به مسائل روحی و روانی و استرس بازیکنان برمی‌گردد. ما در فاز حمله بازیکنان خوب و شایسته‌ای داریم و مطمئنا روی این موضوع هم کار خواهیم کرد تا در بازی‌های بعدی از موقعیت ها بهترین استفاده را ببریم.

انتهای پیام/",الهامی: دو بازی با سایپا به تاریخ پیوست، نساجی 12 فینال مهم در پیش دارد- اخبار فوتبال ایران - اخبار ورزشی تسنیم
218,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
219,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
220,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
221,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
222,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
223,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
224,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
225,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
226,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
227,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
228,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
229,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
230,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
231,https://www.tasnimnews.com/fa/news/1400/01/01/2473406/%D8%AE%D8%B1%D9%88%D8%AC-3-%D9%88%D8%A7%DA%AF%D9%86-%D8%A7%D8%B2-%DB%8C%DA%A9-%D9%82%D8%B7%D8%A7%D8%B1-%D8%A8%D8%A7%D8%B1%DB%8C-%D8%AF%D8%B1-%D9%85%D8%AD%D9%88%D8%B1-%D8%B1%DB%8C%D9%84%DB%8C-%D8%AC%D9%86%D9%88%D8%A8-%D9%85%D8%B3%DB%8C%D8%B1-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B4%D8%AF,"فخرالدین پیروزفر در گفت‌وگو با خبرنگار تسنیم در خرم‌آباد در رابطه با خروج یک قطار باری از خطوط ریلی لرستان اظهار داشت: ساعت 11:30 دقیقه شب گذشته 3 واگن باری در حد فاصل چمسنگر دورود ـ سپیددشت خرم‌آباد از ریل خارج شد.

وی با بیان اینکه ""به‌دلیل خروج این واگن‌ها، محور جنوب مسدود و حرکت قطارها در این محور متوقف شد"" افزود: کارکنان فنی راه‌آهن با حضور در محل درصدد بازگشایی مسیر برآمدند.

مدیرکل راه‌آهن لرستان عنوان کرد: پس از ساعت‌ها تلاش هم‌اکنون مسیر بازگشایی شد.

انتهای پیام/642/ف",خروج 3 واگن از یک قطار باری در محور ریلی جنوب؛ مسیر بازگشایی شد- اخبار لرستان - اخبار استانها تسنیم
232,https://www.tasnimnews.com/fa/news/1400/01/01/2473352/%D9%85%D9%87%D9%85-%D8%AA%D8%B1%DB%8C%D9%86-%D8%B3%D8%B1%D9%88%D8%AF%D9%87-%D8%B3%D9%87%D8%B1%D8%A7%D8%A8-%D8%B3%D9%BE%D9%87%D8%B1%DB%8C-%D8%AF%D8%B1-%D9%82%D8%A7%D9%84%D8%A8-%D9%85%D9%88%D8%B3%DB%8C%D9%82%DB%8C-%DA%AF%D9%81%D8%AA%D8%A7%D8%B1-%D9%85%D9%86%D8%AA%D8%B4%D8%B1-%D8%B4%D8%AF-%D8%B5%D9%88%D8%AA,"به گزارش خبرنگار فرهنگی خبرگزاری تسنیم،‌ «پرواز خیال» مجموعه آثارِ صوتی است که با هدفِ مروری بر سروده‌های شعرای معاصر ایران و جهان تهیه و ضبط شده است. در این مجموعه سروده‌هایی مهم در ادبیات ایران و جهان انتخاب شده و با همراهی موسیقی خوانده شده‌اند.



مهرداد محمدپور

این اشعار به صورت موسیقی گفتار(دکلمه) و توسط مهرداد محمدپور اجرا شده‌اند. هر اجرا هم با موسیقی متناسبی همراه شده است.

«آب» سروده‌ی سهراب سپهری یکی از این اجراها است. این اجرا با موسیقیِ واسیلی سالیاس همراه شده است. واسیلی سالیاس کلارینت نوازِ اهل یونان است که شهرت بسیاری در نواختنِ این ساز دارد.

امروز و در نخستین روز از سال 1400، نخستین بخش از پروژه‌ی «پرواز خیال» را منتشر می‌کنیم.

آب را گل نکنیم:

در فرودست انگار، کفتری می‌خورد آب

یا که در بیشه‌ی دور، سیره‌ای پر می‌شوید

یا در آبادی، کوزه‌ای پُر می‌گردد

آب را گل نکنیم:

شاید این آب روان می‌رود پای سپیداری ، تا فرو شوید اندوه دلی

دست درویشی شاید ، نان خشکیده فرو برده در آب

زن زیبایی آمد لب رود،

آب را گل نکنیم:

روی زیبا دو برابر شده است

چه گوارا این آب!

چه زلال این رود!

مردم بالادست، چه صفایی دارند!

چشمه‌هاشان جوشان، گاوهاشان شیرافشان باد!

من ندیدم دهشان،

بی گمان پای چپرهاشان جا پای خداست

ماهتاب آنجا، می‌کند روشن پهنای کلام

بی گمان در ده بالادست، چینه‌ها کوتاه است

مردمش می‌دانند، که شقایق چه گلی است

بی گمان آنجا آبی، آبی است

غنچه‌ای می‌شکفد، اهل ده با خبرند

چه دهی باید باشد!

کوچه باغش پر موسیقی باد!

مردمان سر رود، آب را می‌فهمند

گل نکردندش ، ما نیز

آب را گل نکنیم

انتهای پیام/",مهم‌ترین سروده سهراب سپهری در قالب موسیقی گفتار منتشر شد+ صوت- اخبار موسیقی و تجسمی - اخبار فرهنگی تسنیم
233,https://www.tasnimnews.com/fa/news/1400/01/01/2473403/%D8%A7%D9%81%D8%B2%D8%A7%DB%8C%D8%B4-%D9%88%D8%B2%D9%86-%D9%88-%DA%86%D8%A7%D9%82%DB%8C-%D9%85%D9%87%D9%85%D8%A7%D9%86-%D9%86%D8%A7%D8%AE%D9%88%D8%A7%D9%86%D8%AF%D9%87-%D9%86%D9%88%D8%B1%D9%88%D8%B2-%DA%A9%D8%B1%D9%88%D9%86%D8%A7%DB%8C%DB%8C,"محسن داودی در گفت‌وگو با خبرنگار تسنیم در شیراز ، در خصوص کم‌تحرکی ناشی از قرنطینه و افزایش وزن و عدم کنترل تغذیه افراد هشدار داد و اظهار داشت: سبک زندگی کنونی و بروز بحران کرونا می‌تواند با یک بحران جدیدی از افزایش بسیار خطرناک بیماری‌های غیر واگیر در دوران پس از کرونا را ایجاد کند.

وی افزود: در حال حاضر با توجه به تمرکز ساختار بهداشت و درمان کشور‌ها بر بحران بیماری کرونا و توجه کمتر به شیوع بیماری‌های غیر واگیر، فعالیت‌های ورزشی را می‌توان به عنوان یک واکسن و راه حل اساسی برای پیشگیری از بیماری‌های غیرواگیر محسوب کرد.

عضو هیئت علمی و مدیر تربیت بدنی دانشگاه علوم پزشکی شیراز گفت: در حال حاضر فعالیت‌های ورزشی و تمرین‌های جسمانی و ذهنی بایستی در سبد زندگی افراد جامعه قرار گیرد تا توسعه این نوع سبک زندگی بتواند به یک فرهنگ سلامت تبدیل شود.

داودی با اشاره به اینکه همانطور که مطالعات متعدد علمی عوامل ثابت شده بیماری زا از قبیل آلودگی هوا، سیگار، رژیم‌های غذایی نامناسب و چاقی را عامل خطر ابتلا به بیماری‌ها تلقی می‌کنند، عدم فعالیت فیزیکی و بی‌تحرکی را هم می‌توان یکی از عوامل خطرزای بروز بیماری‌ها دانست.

وی ادامه داد: همانطور که ورزش و فعالیت‌های بدنی منظم در پیشگیری ار بروز بیماری‌های مزمن قلبی عروقی، ریوی و متابولیکی کمک کننده است، می‌توانند در کنترل عوامل مداخله‌گر بیماری‌های غیرواگیر در دوران کرونا و همچنین آثار روحی روانی ایجاد شده از این بیماری در جامعه و افراد کمک کننده است. بدین صورت که با تاثیری که بر توسعه سیستم ایمنی بدن افراد ایجاد می‌کند، می‌تواند به عنوان یک عامل کمک کننده تا حدودی از پیشرفت عوارض بیماری کرونا پیشگیری کرده و در افزایش انعطاف پذیری کیسه‌های هوایی ریه‌های افراد مبتلا به کرونا تاثیر مناسبی خواهد داشت.

مدیر تربیت بدنی دانشگاه علوم پزشکی شیراز افزود: با توجه به اینکه چاقی یکی از عوامل خطرزای بیماری کروناست و مطالعات مختلف نیز نقش موثر ورزش و فعالیت‌های بدنی را در سوخت و ساز سلولی اثبات کرده‌اند؛ لذا با انجام فعالیت‌های ورزشی منظم می‌توانیم با کنترل وزن و جلوگیری از بروز چاقی به کنترل عوامل خطرزای بیماری کرونا کمک شایانی داشته باشیم.

داودی بیان کرد: طبق پروتکل‌های پزشکی و ورزشی که اعلام شده است یک فرد معمول بزرگسال بایستی حداقل هفته‌ای سه تا پنج جلسه حدود 30 تا 45 دقیقه‌ای تمرین هوازی با شدت متوسط داشته باشد و کودکان نیز 60 تا 70 دقیقه در هفته (طی چند جلسه با شدت کم تا متوسط) به صورت بازی و تحرک بدنی و ورزشی در هفته را بایستی اجرا کنند که شامل ورزش هوازی مانند پیاده روی، دویدن نرم و آهسته؛ کوهپیمایی طناب‌زنی همراه با ورزش‌های قدرتی، کششی و تعادلی پیشنهاد می‌شود.

عضو هیئت علمی دانشگاه علوم پزشکی شیراز تصریح کرد: طبق نظر انجمن پزشکی ورزشی ایران و سازمان بهداشت جهانی در دوران کرونا بایستی فعالیت‌های ورزشی هوازی، کار با وزنه به صورت قدرتی و ورزش‌های استقامتی را با رعایت فاصله‌گذاری و حفظ پروتکل‌های بهداشتی انجام دهیم، بدین نحو که افراد فعالیت ورزشی را در مکان‌های آزاد و با تهویه مناسب انجام داده تا نیازی به استفاده از ماسک نداشته باشند.

انتهای پیام/424/ز",افزایش وزن و چاقی؛ مهمان ناخوانده نوروز کرونایی- اخبار فارس - اخبار استانها تسنیم
234,https://www.tasnimnews.com/fa/news/1400/01/01/2473365/%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%D8%A7%D8%B3%D8%AA%D8%A7%D9%86-%D8%AE%D9%88%D8%B2%D8%B3%D8%AA%D8%A7%D9%86-%D8%A7%D8%B2-%D9%85%D9%86%D8%A7%D8%B7%D9%82-%D9%85%D8%AD%D8%B1%D9%88%D9%85-%D8%A7%D8%AD%D9%85%D8%AF%D9%81%D8%AF%D8%A7%D9%84%D9%87-%D8%AF%D8%B2%D9%81%D9%88%D9%84-%D8%A8%D8%A7%D8%B2%D8%AF%DB%8C%D8%AF-%DA%A9%D8%B1%D8%AF-%D8%AA%D8%B5%D8%A7%D9%88%DB%8C%D8%B1,"به گزارش خبرگزاری تسنیم از دزفول،حجت‌الاسلام والمسلمین موسوی‌فرد نماینده ولی‌فقیه در استان خوزستان و امام جمعه اهواز و سردار حسن شاهوارپور فرمانده سپاه حضرت ولیعصر(عج) استان خوزستان برای پیگیری مشکلات مردم اهالی ساکن در روستاهای منطقه محروم احمدفداله دزفول بازدید کردند.

این بازید که برای چهارمین نوبت صورت می‌گرفت در راستای استمرار پیگیری دغدغه‌های مردم این روستاها در زمینه آب، آنتن‌دهی خطوط تلفن و به ویژه مسئله جاده انجام شد.

در بازدید میدانی جمعی از مسئولان استانی از جمله فرمانده ارشد آجا در جنوب غرب کشور، مدیرکل راه و شهرسازی خوزستان و مسئولان و نمایندگانی از فرمانداری دزفول، شرکت آبفا، توزیع نیروی برق نیز جهت برطرف کردن مشکلات اهالی منطقه حضور داشتند.

پیرو بازدیدهای حجت‌الاسلام والمسلمین موسوی‌فرد از دهستان احمدفداله، پیگیری‌هایی نیز از سردار سلامی فرمانده کل سپاه پاسداران، اسلامی وزیر راه و شهرسازی و امیر حیدری فرمانده نیروی زمینی ارتش با هدف حضور مجموعه‌های استانی جهت احداث جاده این منطقه نیز انجام شده است که مقرر شد جاده دسترسی به احمدفداله با مشارکت ارتش و سپاه احداث می‌شود.

به گزارش تسنیم، دهستان احمدفداله از توابع بخش شهیون دزفول واقع در دل رشته کوه زاگرس، ظرفیت‌های طبیعی و بکر فراوانی دارد که دسترسی به آن به دلیل نبود جاده دشواراست.فاصله شهر دزفول تا دهستان احمدفداله، 120کیلومتراست .

در ادامه تصاویری از این بازدید را مشاهده کنید.

انتهای پیام/337/ح","فرمانده سپاه استان خوزستان از مناطق محروم ""احمدفداله"" دزفول بازدید کرد + تصاویر- اخبار خوزستان - اخبار استانها تسنیم"
235,https://www.tasnimnews.com/fa/news/1400/01/01/2473397/%D8%A8%D8%B1%D9%BE%D8%A7%DB%8C%DB%8C-%DA%86%D8%A7%D8%AF%D8%B1-%D9%88-%D8%A7%D8%B3%DA%A9%D8%A7%D9%86-%D8%AF%D8%B1-%D8%A8%D9%88%D8%B3%D8%AA%D8%A7%D9%86-%D9%87%D8%A7%DB%8C-%D9%82%D9%85-%D9%85%D9%85%D9%86%D9%88%D8%B9-%D8%A7%D8%B3%D8%AA-%DA%A9%D9%86%D8%AA%D8%B1%D9%84-%D8%AA%D8%AC%D9%85%D8%B9%D8%A7%D8%AA-%D8%AF%D8%B1-%D8%A8%D9%88%D8%B3%D8%AA%D8%A7%D9%86-%D9%87%D8%A7,"به گزارش خبرگزاری تسنیم از قم، پیام جوادیان در گفت‌وگو با خبرنگاران با اشاره به عدم وجود بسیاری از ظرفیت‌های اسکان در حال حاضر در شهر قم اطهار داشت: امکان اسکان در مدارس و اماکن مسقف در سال جدید وجود ندارد.

وی با تأکید بر ضرورت همکاری مسافران نوروزی با شرایط ایجادشده ابراز کرد: امسال فقط هتل‌ها، مهمان‌پذیرها و مسافرخانه‌ها با ظرفیت کم در مدار بحث اسکان قرار دارند.

مدیرعامل سازمان پارک‌ها و فضای سبز شهرداری قم با تأکید بر ممنوعیت اسکان مسافران در بوستان‌های سطح شهر عنوان کرد: زائران، مسافران و همشهریان گرامی تنها برای تفریح می‌توانند از ظرفیت بوستان‌ها استفاده کنند.

وی مصوبات شورای ملی و شورای استانی مقابله با کرونا مبنی بر عدم اسکان در شهر را مورد تأکید قرارداد و خاطرنشان کرد: باید با نظارت مستمر و استقرار نیروهای آماده‌باش در کنار فضاهای سبز و بوستان‌ها اسکان مسافران کنترل شود.

مدیرعامل سازمان پارک‌ها و فضای سبز شهرداری قم ادامه داد: شهرداری قم آمادگی کامل جهت همکاری با نیروهای آتش‌نشانی، مدیریت پیشگیری و رفع تخلفات شهری جهت مدیریت حوادث دارد.

وی با اشاره به مدیریت تجمع در بوستان‌ها توسط دستگاه‌های ذی‌ربط اضافه کرد: ضدعفونی کردن سرویس‌های بهداشتی، نمازخانه‌ها، وسایل حرکت‌درمانی، المان‌ها و وسایل بازی کودکان باید به‌صورت روزانه و مستمر در دستور کار قرار بگیرد.

جوادیان کنترل تهویه سرویس‌های بهداشتی در سطح بوستان‌های شهر را موردتوجه قرارداد و تصریح کرد: درب ورودی و خروجی نمازخانه‌ها باید باز باشد تا از شیوع مجدد بیماری کرونا جلوگیری شود.

وی با تأکید بر ضدعفونی کردن مستمر مهر، تسبیح و سایر اقلام موجود در نمازخانه‌ها اظهار داشت: عوامل اجرایی موظف هستند طبق دستورالعمل‌های ابلاغی و با استفاده از محلول ارسال‌شده نسبت به ضدعفونی سطوح با غلطت و مقدار معین و استاندارد اقدام کنند.

انتهای پیام/450/ز",برپایی چادر و اسکان در بوستان‌های قم ممنوع است/کنترل تجمعات در بوستان‌ها- اخبار قم - اخبار استانها تسنیم
236,https://www.tasnimnews.com/fa/news/1400/01/01/2473391/%D9%88%D8%B6%D8%B9%DB%8C%D8%AA-%DA%A9%D8%B1%D9%88%D9%86%D8%A7%DB%8C%DB%8C-%D9%82%D9%85-%D8%B4%DA%A9%D9%86%D9%86%D8%AF%D9%87-%D8%A7%D8%B3%D8%AA-%D8%A2%D9%85%D8%A7%D8%AF%DA%AF%DB%8C-%DA%A9%D8%A7%D9%85%D9%84-%D8%AF%D8%B3%D8%AA%DA%AF%D8%A7%D9%87-%D9%87%D8%A7%DB%8C-%D8%AE%D8%AF%D9%85%D8%A7%D8%AA%DB%8C-%D8%AF%D8%B1-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2,"به گزارش خبرگزاری تسنیم از قم ، بهرام سرمست پیش از ظهر امروز هم‌زمان با ایام نوروز از مراکز امدادی و خدماتی ازجمله آتش‌نشانی، اورژانس، قرارگاه پلیس‌راه و مرکز کنترل هلال‌احمر بازدید کرد.

وی با اشاره به اهمیت آمادگی دستگاه‌های خدمت رسان برای کمک به مردم در ایام نوروز و اعیاد شعبانیه اظهار داشت: این بازدیدها به‌منظور ارزیابی آمادگی نهادهای استان مختلف به‌منظور امداد و نجات و خدمت‌رسانی به مردم است.

استاندار قم بابیان اینکه در این ایام بسیاری از مردم در کنار خانواده‌ها هستند، تصریح کرد: در مقابل کسانی نیز در آمادگی کامل هستند تا با توجه به افزایش حوادث غیرمترقبه در این ایام، برای آرامش مردم و حفظ جان و مال مردم کمک کنند.

وی با تأکید بر لزوم افزایش بنیه‌های امدادی، خدماتی و اورژانسی استان عنوان کرد: باید در سال جاری برای پشتیبانی و حمایت این بخش‌ها برنامه‌ریزی ویژه‌ای شود.

سرمست شیوع کرونا در استان را موردتوجه قرارداد و افزود: وضعیت استان در این زمینه در شرایط مناسبی قرارداد که از همه شهروندان تقاضا داریم در شرایطی که با بیماری کرونا بیش از یک سال بوده که دست‌وپنجه نرم می‌کنیم همکاری بیشتری داشته باشند.

وی وضعیت استان قم درزمینهٔ بیماری کرونا را شکننده دانست و ادامه داد: برای مبارزه، ریشه‌کنی و کنترل بیماری باید همکاری بیشتری بین شهروندان و مسافران صورت گیرد تا به شرایط قبل بازنگردیم.

انتهای پیام/450/ ز",وضعیت کرونایی قم شکننده است/آمادگی کامل دستگاه‌های خدماتی در ایام نوروز- اخبار قم - اخبار استانها تسنیم
237,https://www.tasnimnews.com/fa/news/1400/01/01/2473399/%D8%AD%D8%B6%D9%88%D8%B1-%DB%8C%D9%88%D8%A7%D8%AE%DB%8C%D9%85-%D9%84%D9%88-%D8%AF%D8%B1-%DA%A9%D9%84%D8%A7%D8%B3-%D9%87%D8%A7%DB%8C-%D8%B2%D8%A8%D8%A7%D9%86-%D8%A7%D8%B3%D9%BE%D8%A7%D9%86%DB%8C%D8%A7%DB%8C%DB%8C-%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D9%84%D8%A7%D9%84%DB%8C%DA%AF%D8%A7%DB%8C%DB%8C-%D9%87%D8%A7-%D8%A8%D8%B1%D8%A7%DB%8C-%D8%A7%D8%B3%D8%AA%D8%AE%D8%AF%D8%A7%D9%85-%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%85%D9%84%DB%8C-%D8%A2%D9%84%D9%85%D8%A7%D9%86,"به گزارش خبرگزاری تسنیم و به نقل از نشریه آ اس اسپانیا، حضور یواخیم لو روی نیمکت تیم ملی آلمان، در تابستان امسال پس از رقابت‌های یورو 2020 به پایان می‌رسد و او به همکاری 15 ساله‌اش با ژرمن‌ها خاتمه خواهد داد. این خداحافظی اما به معنای پایان دوران کاری او نخواهد بود چرا که شنیده‌ها از تمایل این مرد آلمانی برای ورود به فوتبال باشگاهی حکایت دارند.

در این میان برخی رسانه‌های آلمانی از احتمال مربیگری لو در لالیگا خبر داده‌اند. نشریه بیلد آلمان یکی از آنها بوده که دلیل این ادعا را حضور سرمربی حال حاضر تیم ملی آلمان در کلاس‌های خصوص زبان اسپانیایی عنوان کرده است.

طبق گزارش بیلد، لالیگا همواره برای لو مقصد جذابی بوده است و در گذشته هم چند بار از رئال مادرید به عنوان مقصد او یاد شده بود.

یواخیم لو در گفت‌‌و‌گویی که به تازگی با شبکه رادیویی «بایرن1» داشت، شخصاً نیز به فراگیری زبان اسپانیایی اعتراف کرد و از هانسی فلیک سرمربی تیم فوتبال بایرن مونیخ به عنوان گزینه‌ای ایده‌ال برای جانشینی او به عنوان تیم ملی فوتبال آلمان نام برد.

انتهای پیام/",حضور یواخیم لو در کلاس‌های زبان اسپانیایی/ آماده باش لالیگایی‌ها برای استخدام سرمربی تیم ملی آلمان- اخبار فوتبال جهان - اخبار ورزشی تسنیم
238,https://www.tasnimnews.com/fa/news/1400/01/01/2473398/%D8%B9%D9%85%D9%84%DB%8C%D8%A7%D8%AA-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AF%D8%B1-%D8%B3%D8%B1%D8%A7%D9%88%D8%A7%D9%86-%DB%8C%DA%A9-%D8%B4%D9%87%DB%8C%D8%AF-%D9%88-3-%D9%85%D8%AC%D8%B1%D9%88%D8%AD-%D8%A8%D8%B1-%D8%AC%D8%A7%DB%8C-%DA%AF%D8%B0%D8%A7%D8%B4%D8%AA-%D8%AA%D8%B5%D8%A7%D9%88%DB%8C%D8%B1-%D9%88-%D9%81%DB%8C%D9%84%D9%85,"به گزارش خبرگزاری تسنیم از زاهدان، روابط عمومی قرارگاه منطقه‌ای قدس جنوب شرق نیروی زمینی سپاه اعلام کرد: ساعت 9:30 صبح امروز گروهک تروریستی وابسته به استکبار جهانی در یک اقدام تروریستی در یکی از میادین شهرستان سراوان به انفجار اقدام کرده که منجر به شهادت یک نفر و زخمی شدن سه نفر از شهروندان که در حال عبور از خیابان بودند شده و یکی از زخمی شدگان خانم است.

تصاویر اختصاصی تسنیم از این اقدام بزدلانه تروریست ها علیه شهروندان سراوان

انتهای خبر/391/ح",عملیات تروریستی در سراوان یک شهید و 3 مجروح بر جای گذاشت + تصاویر و فیلم- اخبار سیستان و بلوچستان - اخبار استانها تسنیم
239,https://www.tasnimnews.com/fa/news/1400/01/01/2473395/%D8%AD%D8%B6%D9%88%D8%B1-%D9%BE%D8%B2%D8%B4%DA%A9%D8%A7%D9%86-%D9%88-%D9%BE%D8%B1%D8%B3%D8%AA%D8%A7%D8%B1%D8%A7%D9%86-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%85%DB%8C%D8%A7%D9%86%D9%85%D8%A7%D8%B1,"به گزارش گروه بین الملل خبرگزاری تسنیم به نقل از خبرگزاری فرانسه، پزشکان و پرستاران در مرکز میانمار با تظاهرات در خیابان ها مانع از درگیری میان نیروهای امنیتی و معترضان پس از چندین روز درگیری خونین شدند.

این کشور از اول فوریه و پس از روی کار آمدن دولت جدید به واسطه کودتای ارتش درگیر هرج و مرج و ناآرامی شده است.

پس از تشدید اعتراضات گسترده در میانمار علیه کودتای نظامی، ارتش در یانگون بزرگترین شهر این کشور حکومت نظامی اعلام کرد.

معترضان خواستار آزادی آنگ سان سوچی و سایر فعالان سیاسی و احترام به نتایج انتخابات نوامبر شده‌اند. ارتش میانمار نتایج انتخابات نوامبر را رد کرده است.

آمریکا و برخی کشورهای غربی تاکنون تحریم‌های محدودی را علیه ارتش میانمار اعمال کرده‌اند و توماس اندروز گزارشگر حقوق بشر سازمان ملل در میانمار نیز خواستار تحریم تسلیحاتی بین‌المللی این کشور و تحریم‌های اقتصادی هدفمند شده است.

انتهای پیام/",حضور پزشکان و پرستاران در اعتراضات میانمار- اخبار آسیا-اقیانوسیه - اخبار بین الملل تسنیم
240,https://www.tasnimnews.com/fa/news/1400/01/01/2473385/%D8%A7%D9%86%D9%81%D8%AC%D8%A7%D8%B1-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AF%D8%B1-%D8%AE%D8%B7-%D9%84%D9%88%D9%84%D9%87-%D8%A7%D9%86%D8%AA%D9%82%D8%A7%D9%84-%DA%AF%D8%A7%D8%B2-%D9%88%D9%86%D8%B2%D9%88%D8%A6%D9%84%D8%A7,"به گزارش گروه بین‌الملل خبرگزاری تسنیم، منابع خبری صبح شنبه از وقوع انفجار مهیب در خط لوله انتقال گاز شرکت نفت پترولئوس دی ونزوئلا (به اختصار پی‌دی‌وی‌اس‌آ )، واقع در شهر «ال‌تیجرو» در ایالت «موناگاس» خبر می‌دهند.

فیلم‌ها و تصاویر منتشر شده از این انفجار نشان می‌دهد ستون عظیمی از دود و آتش به هوا برخاسته است. مسئولان، مناطق مجاور محل حادثه را از ساکنان تخلیه کرده‌اند.

وزیر صنایع و تولیدات ملی ونزوئلا و وزیر نفت این کشور گفته‌اند که تروریست‌ها عامل این انفجار بوده‌اند.«طارق العیسمی» وزیر نفت این کشور نیز خبر داد که بر اثر این انفجار تروریستی، فعالیت تأسیسات نیروگاه گاز «اِل تِجیدو» در شمال ونزوئلا متوقف شده است.

او گفت گزارشی درباره کشته شدن هیچ فردی بر اثر این حادثه دریافت نشده است. العیسمی تاکید کرد که پروتکل اضطراری برای بازسازی فوری زیرساخت‌های آسیب‌دیده این نیروگاه گاز در پی انفجار تروریستی را صادر کرده است.

وزیر نفت ونزوئلا در این باره توضیح داد که این حمله تروریستی را نیز باید به سابقه اقدامات جنایتکارانه علیه این کشور شامل تحریم‌ها، محاصره، خرابکاری و تهدیدها اضافه کرد که باعث آسیب دیدن صنعت نفت این کشور شده است.

انتهای پیام/",انفجار تروریستی در خط لوله انتقال گاز ونزوئلا- اخبار آمریکا - اخبار بین الملل تسنیم
241,https://www.tasnimnews.com/fa/news/1400/01/01/2473389/%D8%AA%D8%A3%DA%A9%DB%8C%D8%AF-%D9%BE%D8%A7%D8%B4%D9%86%DB%8C%D8%A7%D9%86-%D8%A8%D8%B1-%D9%84%D8%B2%D9%88%D9%85-%D8%A7%D8%B1%D8%AA%D8%A8%D8%A7%D8%B7-%D9%85%D8%B3%D8%AA%D9%82%DB%8C%D9%85-%D8%A8%DB%8C%D9%86-%D8%A7%D8%B1%D9%85%D9%86%D8%B3%D8%AA%D8%A7%D9%86-%D9%88-%D8%AC%D9%85%D9%87%D9%88%D8%B1%DB%8C-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86,"به گزارش گروه بین الملل خبرگزاری تسنیم به نقل از خبرگزاری «نووستی»، ""نیکول پاشینیان"" نخست وزیر ارمنستان شب گذشته در یک سخنرانی اعلام کرد که خودداری از امضای توافقنامه سه‌جانبه روسیه-آذربایجان-ارمنستان درباره آتش‌بس در قره‌باغ کوهستانی، منجر به فاجعه می‌شد.

پاشینیان گفت: «مخالفان مرا متهم به خیانت به کشور می‌کنند. ولی این خیانت چطور رخ داد؟ ما را متهم می‌کنند که سرزمین‌هایی را واگذار کردیم. ما تا جایی که امکان داشت، ایستادگی کردیم و تنها زمانی تصمیم به امضای بیانیه سه‌جانبه مسکو گرفتیم که دیگر چاره‌ای وجود نداشت. خودداری از این اقدام، منجر به فاجعه می‌شد.»

نخست وزیر با اشاره به اینکه مخالفان خواستار کنار رفتن ""دولت خیانتکار"" هستند، ولی قصد ندارند از سندی که بین سران روسیه، آذربایجان و ارمنستان امضاء شده، صرف‌نظر کنند، ادامه داد: «چون آنها نیز می‌دانند که اگر این سند را پاره کنیم، فاجعه انسانی رخ خواهد داد.»

پاشینیان در سخنرانی خود همچنین ابراز عقیده کرد که ارتباط مستقیم بین ارمنستان و جمهوری آذربایجان، می‌تواند به تمایلات خصمانه در منطقه پایان دهد. وی گفت: «مشکل منطقه در آن است که ما بعنوان دشمن تلقی شده و می‌شویم و این روند همچنان ادامه دارد. این یک حلقه بسته است که باید مدیریت شود. این بزرگترین چالش پیش روی ماست.»

نخست وزیر ارمنستان یادآور شد که این مشکل بسرعت قابل حل و فصل نیست و لازم است تا به فعالیت برای سرو سامان دادن به اوضاع ادامه داد و یکی از راه‌های حل این مسئله ارتباطات مستقیم منطقه‌ای، از جمله بین ارمنستان و آذربایجان است و چنین برخوردی، تمایلات خصمات موجود در منطقه را از بین برده و به توسعه اقتصادی دو کشور کمک خواهد کرد.

لازم به یادآوری است، پیش از این ""الهام علی‌اف"" رئیس جمهوری آذربایجان نیز اعلام کرده بود که فراهم شدن امکان تماس مستقیم بین مقامات دو کشور آذربایجان و ارمنستان، می‌تواند نقطه شروعی برای پشت سر گذاشتن کامل مناقشه نظامی در منطقه قره باغ کوهستانی باشد و باکو برای چنین اقدامی، آمادگی کامل دارد.

به گفته وی، برقراری تماس مستقیم بین مقامات باکو و ایروان، برای همه کشورهای منطقه مفید خواهد بود و امکانات جدیدی را ایجاد کرده و باعث پویایی روابط در سطح منطقه خواهد شد.

انتهای پیام/",تأکید پاشنیان بر لزوم ارتباط مستقیم بین ارمنستان و جمهوری آذربایجان- اخبار اروپا - اخبار بین الملل تسنیم
242,https://www.tasnimnews.com/fa/news/1400/01/01/2473381/%D8%AA%D9%87%DB%8C%D8%AF%D8%B3%D8%AA-%D9%BE%D9%86%D8%A7%D9%84%D8%AA%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D8%B1%D8%A7-%D9%87%D8%B1%DA%AF%D8%B2-%D8%A8%D8%B1%D8%A7%DB%8C-%D9%86%D9%81%D8%AA-%D9%86%D9%85%DB%8C-%DA%AF%D8%B1%D9%81%D8%AA%D9%86%D8%AF-%DA%AF%D9%84-%D8%B2%D8%AF%D9%85-%D9%88%D9%84%DB%8C-%D8%A8%D8%A7%DB%8C%D8%AF-%D8%A7%D9%85%D8%AA%DB%8C%D8%A7%D8%B2-%D9%85%DB%8C-%DA%AF%D8%B1%D9%81%D8%AA%DB%8C%D9%85,"میثم تهیدست در گفت‌وگو با خبرنگار ورزشی خبرگزاری تسنیم، درباره شکست 2 بر یک تیم فوتبال نفت مسجدسلیمان برابر پرسپولیس در هفته هجدهم لیگ برتر گفت: می‌دانستیم بازی سختی در پیش داریم و پرسپولیس تیمی است که معمولا همه حریفانش را در تهران تحت فشار قرار می‌دهد. ما گل اول را از روی یک ضربه پنالتی خوردیم که مشکوک بود. اگر این صحنه روی دروازه پرسپولیس ایجاد می‌شد هرگز برای نفت پنالتی نمی‌گرفتند. در مجموع باید بگویم که در نیمه اول شرایط خوبی برای ما رقم نخورد، امادر نیمه دوم فوتبال خوبی را به نمایش گذاشتیم.

وی ادامه داد‌: در نیمه دوم بازی شجاعانه‌ای انجام دادیم و حتی به گل هم رسیدیم، اما حیف شد که نتوانستیم امتیاز بگیریم. البته ما تیم جوانی داریم و خیلی از نفرات نفت مسجدسلیمان هم در ورزشگاه آزادی بازی نکرده بودند، فکر می‌کنم این شایستگی را داشتیم امتیاز بگیریم که متاسفانه شکست خوردیم.

کاپیتان تیم فوتبال نفت مسجدسلیمان که در این بازی تک گل تیمش را به ثمر رساند و رکورد طولانی مدت پرسپولیس را در گل نخوردن شکست، گفت: برای هر بازیکنی گل زدن در چنین بازی‌های خوشحال کننده است و من هم خوشحالم که گل زدم، اما ایکاش در این بازی امتیاز می‌گرفتیم.

تهیدست در خصوص اینکه آیا قرار گرفتن در رتبه دوازدهم برای نفت راضی‌کننده است، گفت: ما می‌توانستیم نتایج بهتری بگیریم ولی پتانسیل و ظرفیت تیم را هم باید نسبت به بقیه تیم‌ها در نظر بگیرید. تلاش می‌کنیم در تعطیلات خیلی خوب تمرین کنیم و روی نقاط ضعف‌مان بیشتر کار کنیم، امیدوارم در بازی‌های بعدی خوب امتیاز بگیریم و در جدول خودمان را بالا بکشیم.

انتهای پیام/",تهیدست: پنالتی پرسپولیس را هرگز برای نفت نمی‌گرفتند/ گل زدم ولی باید امتیاز می‌گرفتیم- اخبار فوتبال ایران - اخبار ورزشی تسنیم
243,https://www.tasnimnews.com/fa/news/1400/01/01/2473393/%DA%A9%D9%85%DB%8C%D8%AA%D9%87-%D9%85%D9%84%DB%8C-%D8%A7%D9%84%D9%85%D9%BE%DB%8C%DA%A9-%D8%A8%D8%B1%D8%A7%DB%8C-%D8%AD%D8%B6%D9%88%D8%B1-%D8%AF%D8%B1-6-%D8%B1%D9%88%DB%8C%D8%AF%D8%A7%D8%AF-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D8%B3%D8%A7%D9%84-1400-%DA%86%D9%87-%D9%82%D8%AF%D8%B1-%D9%BE%D9%88%D9%84-%D9%86%DB%8C%D8%A7%D8%B2-%D8%AF%D8%A7%D8%B1%D8%AF,"به گزارش خبرنگار ورزشی خبرگزاری تسنیم، کمیته ملی المپیک در سال 1400 شش رویداد ورزشی را در پیش دارد، البته بازی‌های ساحلی 2021 در سانیای چین که قرار بود از 13 تا 21 فروردین 1400 برگزار شود به تعویق افتاد و تاریخ جدید آن هنوز اعلام نشده است. احتمالا این مسابقات قرار است در اواخر سال 1400 برگزار شود.

المپیک تابستانی توکیوی ژاپن از یک تا 17 مرداد، بازی‌های کشورهای اسلامی در قونیه ترکیه از 19 تا 28 شهریور، بازی‌های آسیایی جوانان چین از 29 آبان تا 7 آذر و المپیک زمستانی پکن چین از 15 بهمن تا یک اسفند، بازی‌های داخل سالن و هنرهای رزمی (19 تا 29 اسفند 1400) برنامه‌های پیش‌روی ورزش کشور در سال 1400 است.





ارزیابی کمیته ملی المپیک بر اساس مطالعات دقیق نشان می‌دهد برای سال 1400 حدود 2 تا 2.5 میلیون دلار در بخش ارزی برای این اعزام‌ها لازم است که 1.2 تا 1.5 میلیون دلار برای المپیک توکیو و یک میلیون دلار برای 5 رویداد دیگر نیاز است.

برآوردها نشان می‌دهد 70 میلیارد تومان نیز هزینه ریالی شامل حمل و نقل، تغذیه، لباس و سایر هزینه‌ها است. پیش‌بینی کمیته ملی المپیک برای کمک به فدراسیون‌ها در سال آینده 50 میلیارد تومان است. در سال 1400 شاخص گذاری برای تخصیص منابع به کل فدراسیون‌ها تعیین شده است که در آن کشتی بالاترین امتیاز را به عنوان ورزش کشور دارد و بعد از آن وزنه‌برداری، تکواندو، تیراندازی، کاراته و شمشیربازی قرار دارند و بالاترین امتیازها را دارند و در دسته اول هستند.





انتهای پیام/",کمیته ملی المپیک برای حضور در 6 رویداد بین‌المللی سال 1400 چه قدر پول نیاز دارد؟- اخبار رشته های ورزشی - اخبار ورزشی تسنیم
244,https://www.tasnimnews.com/fa/news/1400/01/01/2472914/%D8%B4%D9%86%D8%A7%D9%88%D8%B1%D9%87%D8%A7%DB%8C-%D8%A7%D8%B3%D8%AA%D8%A7%D9%86%D8%AF%D8%A7%D8%B1%D8%AF-%D8%AC%D8%A7%DB%8C%DA%AF%D8%B2%DB%8C%D9%86-%D9%84%D9%86%D8%AC-%D9%87%D8%A7%DB%8C-%D8%A8%D8%A7%D8%B1%DB%8C-%D8%B3%D9%86%D8%AA%DB%8C-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D9%85%DB%8C-%D8%B4%D9%88%D8%AF,"حیدر ساجدی در گفت‌وگو با خبرنگار تسنیم در بوشهر، با بیان اینکه ""تجارت دریایی یکی از ظرفیت‌های مهم استان ساحلی بوشهر است"" اظهار داشت: مردم ساحل‌نشین استان بوشهر از دیرباز با کشورهای مختلف از جمله حاشیه خلیج‌فارس مراوده تجاری داشته‌اند که این مهم یکی از ظرفیت‌های مهم این استان محسوب می‌شود.

وی با بیان اینکه استان بوشهر با خلیج‌فارس دارای طولانی‌ترین ساحل و مرز دریایی است افزود: در نقاط ساحلی استان بوشهر با استقرار بنادر و گمرک، خدمات لازم به بازرگانان و فعالان عرصه تجارت دریایی ارائه می‌شود.

دبیر کمیسیون مبارزه با قاچاق کالا و ارز استان بوشهر با اشاره به تصویب برنامه جایگزینی شناورهای سنتی باری و تجاری تصریح کرد: هیئت وزیران در اسفند امسال به پیشنهاد وزارتخانه‌های راه و شهرسازی، صمت، میراث فرهنگی و سازمان‌های حفاظت محیط زیست، برنامه و بودجه و نیروی انتظامی برنامه ساماندهی لنج‌های باری و تجاری و جایگزین آن به شناورهای استاندارد تصویب کرد.

ساجدی، به مصوبه یاد شده اشاره و تصریح کرد: این لنج‌ها شامل «بوم»، «ناکو»، «سمبوک»، جالبوت با جنس بدنه چوبی و یا فایبرگلاس و دارای کاربری باری ثبت شده در گواهینامه آنها است.

وی، با بیان اینکه تمامی گواهینامه شناورهای یاد شده، باید معتبر، فعال و دارای صلاحیت دریانوردی باشد افزود: به منظور ساماندهی لنج‌های باری مزایایی از جمله اینکه شناورهای جایگزین شده به مدت 5 سال از 40 درصد تخفیف سود بازرگانی برای کالای تجاری برخوردار می‌شود.

دبیر کمیسیون مبارزه با قاچاق کالا و ارز استان بوشهر برخورداری از مزایای آیین‌نامه ورود کالای توسط ملوانان شناورهای سنتی از دیگر امتیازات اجرا طرح جایگزین لنج باری به شناور استاندارد دانست و بیان کرد: شناورهای جایگزین شده مشمول نرخ فروش سوخت یارانه‌ای می‌شوند.

ساجدی، با بیان اینکه منابع تسهیلات ساخت و یا خرید شناورهای جایگزین تامین و پرداخت می‌شود تصریح کرد: تغییر کاربری شناورهای جایگزین شده علاوه به تفریحی و گردشگری با رعایت استانداردها و دستورالعمل‌های سازمان بنادر و دریانوردی، وزارت میراث فرهنگی مورد توجه قرار دارد.

انتهای پیام/190/س",شناورهای استاندارد جایگزین لنج‌های باری سنتی استان بوشهر می‌شود- اخبار بوشهر - اخبار استانها تسنیم
245,https://www.tasnimnews.com/fa/news/1400/01/01/2473387/%D8%B9%D8%B1%D8%A7%D9%82-%D8%AC%D8%B2%D8%A6%DB%8C%D8%A7%D8%AA-%D8%B7%D8%B1%D8%AD-%D8%A7%D9%85%D9%86%DB%8C%D8%AA%DB%8C-%D9%88%DB%8C%DA%98%D9%87-%D9%86%DB%8C%D9%85%D9%87-%D8%B4%D8%B9%D8%A8%D8%A7%D9%86-%D8%AF%D8%B1-%DA%A9%D8%B1%D8%A8%D9%84%D8%A7-%D9%BE%DB%8C%D8%A7%D9%85-%D9%87%D8%A7%DB%8C-%D9%86%D9%88%D8%B1%D9%88%D8%B2%DB%8C-%D8%A7%D9%84%DA%A9%D8%A7%D8%B8%D9%85%DB%8C-%D9%88-%D8%AD%DA%A9%DB%8C%D9%85,"به گزارش گروه بین الملل خبرگزاری تسنیم به نقل از بغداد الیوم، یک منبع امنیتی وابسته به پلیس کربلا به جزئیات طرح امنیتی ویژه مراسم نیمه شعبان اشاره و اعلام کرد: رئیس ستاد ارتش عراق نشست امنیتی با فرماندهان امنیتی و نظامی برگزار و در آن طرح امنیتی ویژه مراسم نیمه شعبان را مورد بررسی قرار داده است.

این منبع بیان کرد: در این نشست تامین امنیت استان کربلا از سمت «النخیب» و «عین تمر» و افزایش اقدامات امنیتی و نظامی و اطلاعاتی به منظور مقابله با هر رخداد امنیتی یا رخنه داعش، مورد بررسی قرار گرفت.

جمع آوری امضا برای انحلال پارلمان

منابع عراقی اعلام کردند که تعدادی از رهبران گروه‌های سیاسی پارلمان عراق اعلام کردند که درخواستی را برای انحلال پارلمان عراق در تاریخ 9 اکتبر آینده ارائه کرده‌اند تا اینکه مقدمه برای برگزاری انتخابات آینده باشد.

در همین رابطه اعلام شده است که تاکنون 172 امضا برای این منظور جمع آوری شده است.

پیام نوروزی الکاظمی

مصطفی الکاظمی نخست وزیر عراق در پیامی ضمن تبریک ایام نوروز به کردها، عراقی‌ها و تمام کسانی که این روزها را جشن می‌گیرند، بر ضرورت همبستگی بین مردم عراق و حفظ دستاوردهای دموکراتیک آن تاکید کرده است.

وی همچنین ابراز امیدورای کرده است که عراق از چالش‌های اقتصادی و شیوع کرونا به سلامت عبور کند.

پیام تبریک سید عمار حکیم به مناسبت عید نوروز

«سید عمار حکیم»، رهبر جریان حکمت ملی عراق هم در پیامی عید نوروز را تبریک گفت ‌‌و نوشت: به ملت عراق به‌خصوص مردم کردستان و همه ملت‌های منطقه سال نوی شمسی و عید نوروز را تبریک می‌گوییم و از خداوند متعال می‌خواهیم که این بهار پنجره‌ای به روی فردای شکوفای خالی از هر بلا و وبا و هر چیز دل‌آزار باشد و امن و امان بر همه نقاط زمین حکمفرما شود.

انتهای پیام/",جزئیات طرح امنیتی ویژه نیمه شعبان در کربلا/ پیام‌های نوروزی «الکاظمی» و «حکیم»- اخبار آسیای غربی - اخبار بین الملل تسنیم
246,https://www.tasnimnews.com/fa/news/1400/01/01/2473388/%DA%A9%D8%A7%D9%87%D8%B4-%D8%AA%D8%B1%D8%AF%D8%AF-%D8%AC%D8%A7%D8%AF%D9%87-%D8%A7%DB%8C-%D8%AF%D8%B1-%D8%B1%D9%88%D8%B2-30-%D8%A7%D8%B3%D9%81%D9%86%D8%AF-%D9%86%D8%B3%D8%A8%D8%AA-%D8%A8%D9%87-%D8%B1%D9%88%D8%B2-%D9%85%D8%A7%D9%82%D8%A8%D9%84-%D8%A7%D8%B9%D9%85%D8%A7%D9%84-%D9%87%D9%85%D8%B2%D9%85%D8%A7%D9%86-%D8%AC%D8%B1%DB%8C%D9%85%D9%87-%D9%88-%D9%86%D9%85%D8%B1%D9%87-%D9%85%D9%86%D9%81%DB%8C-%DA%AF%D9%88%D8%A7%D9%87%DB%8C%D9%86%D8%A7%D9%85%D9%87-%D8%AF%D8%B1-%D8%AA%D8%AE%D9%84%D9%81%D8%A7%D8%AA-%D8%AD%D8%A7%D8%AF%D8%AB%D9%87-%D8%B3%D8%A7%D8%B2,"سرهنگ احمد شیرانی در گفت‌وگو با خبرنگار انتظامی باشگاه خبرنگاران پویا در تشریح آخرین وضعیت جاده‌های کشور اظهار کرد: در حال حاضر ترافیک در جاده چالوس بعد از شهرستانک تا گچسر نیمه‌سنگین و در جاده هراز، تونل تکاور بدون توقف و در حال حرکت است.

رئیس مرکز اطلاعات و کنترل ترافیک پلیس راهور با اشاره به بارش پراکنده باران در جاده‌های استانهای شرقی کشور، از تردد روان و بدون مشکل در سایر جاده‌های کشور خبر داد و گفت: میزان تردد در جاده‌های کشور در روز 30 اسفند نسبت به روز 29 اسفند کاهش یافت.

وی تصریح کرد: بررسی وضعیت ترددها بیانگر پرهیز بخش زیادی از مردم از سفر در این ایام در جاده‌های کشور و عمل به توصیه‌های ستاد ملی مقابله با کرونا حکایت دارد که در این رابطه از هموطنان عزیز بابت همکاری و رعایت این توصیه‌ها تشکر و قدردانی می‌کنیم.

این مقام انتظامی متذکر شد: تردد و سفر به شهرهای با وضعیت قرمز و نارنجی ممنوع است و محدودیت تردد شبانه در تمام شهرها کشور در گروه قرمز، نارنجی و زرد و آبی کماکان ادامه دارد.

شیرانی با بیان اینکه اعمال جریمه و نمره منفی گواهینامه در تخلفات حادثه‌ساز همزمان انجام می‌شود، از رانندگان خواست حین رانندگی، از عجله و شتاب پرهیز کرده و بعد از هر دو ساعت رانندگی در جاده‌ها، به مدت 15 دقیقه استراحت کنند.

رئیس مرکز اطلاعات و کنترل ترافیک پلیس راهور از رانندگان خواست هیچگاه حین رانندگی با تلفن همراه صبحت نکنند، بستن کمربند ایمنی حتی برای سرنشینان عقب خودروها را در جاده‌ها را فراموش نکرده و متذکر شد: رانندگان از انجام تخلفات حادثه‌ساز مانند سرعت و سبقت غیر مجاز به ویژه در راه‌های که جداشونده ندارند، جداً پرهیز کنند.

انتهای پیام/",کاهش تردد جاده‌ای در روز 30 اسفند نسبت به روز ماقبل/ اعمال همزمان جریمه و نمره منفی گواهینامه در تخلفات حادثه‌ساز- اخبار پلیس - اخبار اجتماعی تسنیم
247,https://www.tasnimnews.com/fa/news/1400/01/01/2473291/%D8%A2%D8%AE%D8%B1%DB%8C%D9%86-%D8%AC%D8%B2%D8%A6%DB%8C%D8%A7%D8%AA-%D9%85%D9%85%D9%86%D9%88%D8%B9%DB%8C%D8%AA-%D8%AA%D8%B1%D8%AF%D8%AF-%D9%88-%D8%AA%D8%B9%D8%B7%DB%8C%D9%84%DB%8C-%D8%A8%D8%B1%D8%AE%DB%8C-%D9%85%D8%B4%D8%A7%D8%BA%D9%84-%D8%AF%D8%B1-%D8%A7%D8%B3%D8%AA%D8%A7%D9%86-%D8%A7%D8%B5%D9%81%D9%87%D8%A7%D9%86,"به گزارش خبرگزاری تسنیم از ا صفهان ، حجت‌الله غلامی در جمع اصحاب رسانه با اشاره به قرمز شدن ناگهانی شهرستان گلپایگان، اظهار داشت: متاسفانه تعدادی از شهرستان‌های استان در آستانه ورود به وضعیت نارنجی هستند و عدم دقت در دستورالعمل‌ها و ورود به مراکز سر پوشیده مانند تالارها، رستوران‌ها، بازارها و مراکز خرید می‌تواند منجر به افزایش انتشار بیشتر کرونا شود.

وی افزود: در وضعیتی هستیم که علاوه بر شهرستان گلپایگان که در حالت قرمز قرار دارد، شهرستان‌های لنجان و خوانسار در وضعیت نارنجی قرار گرفتند.

سخنگوی ستاد استانی مقابله با کرونا در استان اصفهان با بیان اینکه در حال حاضر شهرستان‌های نطنز، فلاورجان کاشان، چادگان و شاهین‌شهر از وضعیت آبی به سمت نارنجی شدن می‌روند، گفت: تاکید ستاد مقابله با کرونا در این است که سفرهای نوروزی به حداقل رسانده شود و از سفرهای غیر ضروری نیز خودداری شود.

وی ادامه داد: به فرمانداران این شهرستان‌ها ابلاغ شده که هم ممنوعیت ترددها را اعمال کنند و همچنین فعالیت مشاغل گروه‌های دو، سه و چهار تعطیل شوند.

غلامی تصریح کرد: برای اینکه شهرستان‌ها در حالت زرد و آبی باقی بمانند باید دستورالعمل‌های بهداشتی و توصیه‌ها توسط عموم مردم رعایت شود و هر چه زودتر شاهد قطع زنجیره انتقال کرونا باشیم.

انتهای پیام/ز",آخرین جزئیات ممنوعیت تردد و تعطیلی برخی مشاغل در استان اصفهان- اخبار اصفهان - اخبار استانها تسنیم
248,https://www.tasnimnews.com/fa/news/1400/01/01/2473372/%D9%87%DB%8C%DA%86-%D8%AE%D9%88%D8%AF%D8%B1%D9%88%DB%8C%DB%8C-%D8%A8%D9%87-%D8%AE%D8%A7%D8%B7%D8%B1-%D8%AC%D8%B1%DB%8C%D9%85%D9%87-%D9%87%D8%A7%DB%8C-%D9%85%D8%B9%D9%88%D9%82-%D8%AF%D8%B1-%D8%A7%DB%8C%D8%A7%D9%85-%D9%86%D9%88%D8%B1%D9%88%D8%B2-%D8%AA%D9%88%D9%82%DB%8C%D9%81-%D9%86%D9%85%DB%8C-%D8%B4%D9%88%D8%AF,"به گزارش گروه اجتماعی باشگاه خبرنگاران پویا؛ سردار سید کمال هادیانفر در حاشیه بازدید از حضور و عملکرد کارکنان پلیس راه در محور اتوبان تهران ـ شمال، ضمن تبریک عید نوروز به کارکنان پلیس راهور، اظهار کرد: برابر مقررات، وسایل‌نقلیه دارای جریمه‌های معوق بالای 10 میلیون ریال باید توقیف شوند که ما مبلغ را به بالای 30 میلیون ریال افزایش دادیم.

رئیس پلیس راهور تصریح کرد: با این وجود، به همه همکارانمان در سراسر کشور ابلاغ کردیم که در تعطیلات نوروز 1400 هیچ خودرویی بخاطر داشتن جریمه بالای 30 میلیون ریال نیز توقیف نشود.

وی خاطرنشان کرد: انتظار داریم هموطنان عزیز اولاً از سفرهای غیرضروری پرهیز کنند، ثانیاً در محورهای درون و برون‌شهری با رعایت کامل مقررات راهنمایی و رانندگی تردد داشته باشند تا از افزایش نسبی تصادفات که در حال حاضر شاهد آن هستیم به کمک مردم عزیز و کنترل های همکارانمان جلوگیری کنیم.

انتهای پیام/",هیچ خودرویی به خاطر جریمه‌های معوق در ایام نوروز توقیف نمی‌شود- اخبار پلیس - اخبار اجتماعی تسنیم
249,https://www.tasnimnews.com/fa/news/1400/01/01/2473348/%D8%AA%D8%A7%D8%B2%D9%87-%D8%AA%D8%B1%DB%8C%D9%86-%D9%88%D8%B6%D8%B9%DB%8C%D8%AA-%DA%A9%D8%B1%D9%88%D9%86%D8%A7-%D8%AF%D8%B1-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D8%B2%D9%86%DA%AF-%D8%AE%D8%B7%D8%B1%D9%90-%D8%AE%DB%8C%D8%B2-%DA%86%D9%87%D8%A7%D8%B1%D9%85-%D8%AF%D8%B1-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D8%A8%D9%87-%D8%B5%D8%AF%D8%A7-%D8%AF%D8%B1%D8%A2%D9%85%D8%AF-%D8%AC%D8%AF%D9%88%D9%84,"به گزارش خبرگزاری تسنیم از بوشهر، با اجرای طرح شهید سلیمانی و همکاری کادر پزشکی، پرستاری، بهداشت و درمان، هلال احمر و جهادگران؛ موج تازه بیماری کرونا در اسفندماه کنترل و مهار شد ولی با عادی‌انگاری، افزایش دورهمی‌ها، تجمعات و برپایی مراسم‌ گوناگون خانوادگی، روند ابتلا به کرونا در اواسط اسفندماه شیب صعودی گرفت.

با صعودی شدن مبتلایان به ویروس کرونا، بستری‌ها و فوتی‌ها افزایشی شد که به گفته رئیس دانشگاه علوم پزشکی استان بوشهر، از 103 بستری کرونایی در بیمارستان‌‌های استان 28 بیمار آن مربوط به 24 ساعت گذشته است.

سعید کشمیری، با اشاره به اینکه هم‌اکنون 8 بیمار در بخش‌های مراقبت‌های ویژه بیمارستان‌‌های استان بوشهر بستری هستند اظهار داشت: از این تعداد 4 بیمار با کمک دستگاه تنفس می‌کنند.

وی با بیان اینکه از ابتدای شیوع ویروس کرونا در استان بوشهر تاکنون 21 هزار و 669 به این ویروس مبتلا شده‌اند گفت: متأسفانه مجموع جان‌باختگان کرونا در استان بوشهر تا 30 اسفندماه 906 مورد بوده است.

دبیر ستاد مقابله با کرونا در استان بوشهر با اشاره به تغییر رنگ‌بندی کرونایی استان تصریح کرد: بر اساس اعلام وزارت بهداشت، درمان و آموزش پزشکی، 4 شهرستان استان بوشهر دارای رنگ نارنجی کرونایی است که محدودیت‌های ویژه این رنگ در این شهرستان‌ها اعمال شده است.

کشمیری، با اشاره به شرایط رنگ کرونایی شهرستان‌های استان بوشهر گفت: بوشهر، دیلم، گناوه و کنگان دارای رنگ نارنجی یا خطر و دشتستان، تنگستان، دشتی، دیر، عسلویه و جم دارای شرایط رنگ زرد کرونایی خطر متوسط هستند.

وی با تأکید بر رعایت پروتکل بهداشتی و پرهیز از سفر افزود: تعیین رنگ 4 شهرستان استان بوشهر به وضعیت نارنجی، زنگ خطر خیز چهارم شیوع ویروس کرونا در استان بوشهر را به صدا در آورده است.

در همین حال معاون سیاسی، امنیتی و اجتماعی استاندار بوشهر با اشاره به محدودیت در تردد خودروهای شخصی در شهرهای دارای رنگ نارنجی گفت: بر اساس مصوبه ستاد ملی مقابله با کرونا در شهرهای با رنگ نارنجی کرونایی محدودیت در تردد خودروهای شخصی با پلاک غیربومی اعمال می‌شود.

محمدتقی ایرانی بیان کرد: برابر مصوبات ستاد ملی مدیریت کرونا، مسافرت به شهرستان‌های دارای شرایط رنگ نارنجی کرونایی ممنوع است.

انتهای پیام/190/س",تازه‌ترین وضعیت کرونا در استان بوشهر| زنگ خطرِ خیز چهارم در استان بوشهر به صدا درآمد + جدول
250,https://www.tasnimnews.com/fa/news/1400/01/01/2473366/%D8%AF%DB%8C%D9%BE%D9%84%D9%85%D8%A7%D8%AA-%D8%B1%D9%88%D8%B3-%D8%B1%D9%88%D8%A7%D8%A8%D8%B7-%D8%B3%DB%8C%D8%A7%D8%B3%DB%8C-%D9%85%D8%B3%DA%A9%D9%88-%D9%84%D9%86%D8%AF%D9%86-%D8%B9%D9%85%D9%84%D8%A7-%D9%85%D8%B1%D8%AF%D9%87-%D8%A7%D8%B3%D8%AA,"به گزارش گروه بین الملل خبرگزاری تسنیم به نقل از خبرگزاری «نووستی»، ""آندری کلین"" سفیر فدراسیون روسیه در لندن در مصاحبه‌ای با یک شبکه رادیویی انگلیسی اعلام کرد که روسیه و انگلیس به همکاری‌های دوجانبه در مسائل اقتصادی و فرهنگی ادامه می‌دهند، ولی در عرصه سیاسی روابط دو کشور ""تقریباً مرده است"".

این دیپلمات روس توضیح داد: «دولت انگلستان بخش اساسی روابط دوجانبه را از بین برده است. روابط مسکو و لندن تنها در زمینه‌های اقتصادی و فرهنگی حفظ شده، ولی در عرصه سیاسی، این روابط عملا مرده است. برای اینکه انگلیس ""خط مشی خصمانه‌ای"" در برخورد با روسیه در پیش گرفته که از دید طرف روسی قابل درک نیست.»

کلین یادآور شد: «مقامات لندن تکیه خود را به روی اتهام‌زنی به روسیه در عرصه نقض حقوق بشر قرار داده‌اند، در حالی‌که این موضع گیری غیرسازنده است برای اینکه هیچ کشوری در جهان وجود ندارد که در آن نقض حقوق بشر دیده نشود. هر کشوری مشکلات و برخوردهای خود را با موضوع حقوق بشر دارد که ممکن است در کشور دیگری متفاوت باشد و این موضوع مربوط به حاکمیت کشورها می‌شود.»

سفیر روسیه همچنین در پاسخ به سئوال دیگری اعلام کرد که انگلیس با انتخاب خط مشی گسترش توان بالقوه هسته‌ای خود، برخی توافقات بین المللی را نقض کرده است. به گفته وی، قصد این کشور برای افزایش کلاهک‌های هسته‌ای تا 40 درصد، جامعه جهانی را دچار تعجب کرد.

آندری کلین ادامه داد: «این تصمیم نقض توافقنامه مربوط به عدم گسترش هسته‌ای و بسیاری دیگر از توافقاتی است که درباره کاهش کلاهک‌های هسته‌ای امضاء شده‌اند.»

این دیپلمات همچنین اعلام کرد که روسیه به مذاکرات خود با ایالات متحده در عرصه سلاح‌های هسته‌ای ادامه می‌دهد، در حالی‌که طرف آمریکایی خواستار پیوستن چین به این گفت‌وگوها شده است. وی افزود: «ما می‌گوییم: بسیار خب. در این صورت انگلیس و فرانسه نیز باید در این مباحثات شرکت داشته باشند. اکنون با تصمیم لندن درباره افزایش توان بالقوه هسته‌ای خود، مشخص شده که دیدگاه ما در این باره درست بوده است.»

انتهای پیام/","دیپلمات روس: روابط سیاسی مسکو-لندن ""عملا مرده است""- اخبار اروپا - اخبار بین الملل تسنیم"
251,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
252,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
253,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
254,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
255,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
256,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
257,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
258,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
259,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
260,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
261,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
262,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
263,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
264,https://www.tasnimnews.com/fa/news/1400/01/01/2473364/%D8%AD%D8%B6%D9%88%D8%B1-%D8%AA%DB%8C%D9%85%D9%87%D8%A7%DB%8C-%D9%86%D8%A7%D9%85%D8%AD%D8%B3%D9%88%D8%B3-%D9%BE%D9%84%DB%8C%D8%B3-%D8%B1%D8%A7%D9%87%D9%88%D8%B1-%D8%AF%D8%B1-%D9%85%D8%B9%D8%A7%D8%A8%D8%B1-%D8%A8%D8%B2%D8%B1%DA%AF%D8%B1%D8%A7%D9%87%DB%8C-%D8%AA%D9%87%D8%B1%D8%A7%D9%86-%D8%A8%D8%B1%D8%A7%DB%8C-%D8%B1%D8%B5%D8%AF-%D8%AA%D8%AE%D9%84%D9%81%D8%A7%D8%AA,"سردار محمد حسین حمیدی در گفت‌وگو با خبرنگار انتظامی باشگاه خبرنگاران پویا با اشاره به آغاز رزمایش نوروزی پلیس راهور تهران از 30 اسفند اظهار کرد: همکاران بنده در سطح معابر، کمربندی‌ها، بزرگراه‌ها و نقاط مختلف شهر حضور دارند همچنین تیمهای کنترل سرعت پلیس راهور تهران بزرگ ضمن استقرار در بزرگراه‌ها، تخلفات سرعت و سبقت غیرمجاز را رصد می‌کنند.

رئیس پلیس راهور تهران بزرگ تصریح کرد: در ایام نوروز، سرعت و سبقت غیرمجاز منجر به بروز حوادثی در معابر تهران می‌شود لذا همکاران با آمادگی کامل، برای برخورد با اینگونه تخلفات در معابر حضور دارند.

به گفته این مقام انتظامی، تیمهای کنترل نامحسوس پلیس راهور نیز در ایام نوروز در ساعات مختلف در تمام مسیرهای بزرگراهی حضور دارند.

انتهای پیام/",حضور تیمهای نامحسوس پلیس راهور در معابر بزرگراهی تهران برای رصد تخلفات- اخبار پلیس - اخبار اجتماعی تسنیم
265,https://www.tasnimnews.com/fa/news/1400/01/01/2473383/%DA%A9%D8%A7%D8%B4%D8%A7%D9%86-%D9%88-6-%D8%B4%D9%87%D8%B1-%D8%A7%D8%B3%D8%AA%D8%A7%D9%86-%D8%A7%D8%B5%D9%81%D9%87%D8%A7%D9%86-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D9%88%D8%B1%D9%88%D8%AF-%D8%A8%D9%87-%D8%B4%D8%B1%D8%A7%DB%8C%D8%B7-%D9%86%D8%A7%D8%B1%D9%86%D8%AC%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D8%AF,"حجت‌الله غلامی در گفت‌وگو با خبرنگار تسنیم در کاشان ، ضمن عرض تبریک به مناسبت فرا رسیدن عید نوروز و اعیاد شعبانیه اظهار داشت: بر اساس گزارش ستاد ملی مبارزه با ویروس کرونا و وزارت بهداشت، درمان و آموزش پزشکی کشور متأسفانه عدم رعایت پروتکل‌های بهداشتی، سفرها، ورود به مراکز شلوغ و بازارچه‌ها وضعیت استان اصفهان را تغییر می‌دهد.

وی با بیان اینکه تمامی شهرهای استان اصفهان تا چند روز گذشته در وضعیت آبی و زرد قرار داشت، افزود: متأسفانه گلپایگان در وضعیت نارنجی قرار گفت و ظرف مدت 24 ساعت در وضعیت قرمز قرار دارد و به موازات آن دو شهر خوانسار و لنجان به دلیل موقعیت گردشگرپذیر آن در وضعیت نارنجی قرار گفت.

معاون استاندار اصفهان با بیان اینکه یک سری از شهرهای استان اصفهان در آستانه ورود به شرایط نارنجی هستند، ابراز داشت: شهرهایی که در آستانه ورود به شرایط نارنجی هستند باید بسیار مراقبت کنند و پروتکل‌های بهداشتی را بیش از پیش رعایت کنند و این شهرها شامل نطنز، کاشان، آران و بیدگل، اردستان، شاهین شهر، فلاورجان و چادگان است.

وی با بیان اینکه شهر چادگان استان اصفهان پیش از این در وضعیت آبی و عادی قرار داشت، گفت: ستادهای شهرستانی در این شهرها ابلاغ شده تا تشکیل شود و قطعا اگر پروتکل‌های بهداشتی را رعات نشود به سرنوشت شهرهای نارنجی تبدیل می‌شود به نحوی که ورود و خروج به این شهرها ممنوع و مشاغل سه و چهار در شهرهای سه و چهار محدود می‌شود.

غلامی با بیان اینکه امیدواریم عزیزان ما در شهر کاشان با توجه به وضعیت جذاب گردشگری تأکید شده است که پروتکل‌های بهداشتی بیش از پیش رعایت شود، تصریح کرد: تأکیدات لازم به میراث فرهنگی شهرستان کاشان در زمینه بلیط فروشی و پذیرش مسافران نوروزی صورت پذیرد.

انتهای پیام/801/ز",کاشان و 6 شهر استان اصفهان در آستانه ورود به شرایط نارنجی قرار دارد- اخبار کاشان - اخبار استانها تسنیم
266,https://www.tasnimnews.com/fa/news/1400/01/01/2473368/%DA%A9%D8%B4%D9%81-50-%D8%AA%D9%86-%D9%85%D8%B1%D8%BA-%D8%A7%D8%AD%D8%AA%DA%A9%D8%A7%D8%B1-%D8%B4%D8%AF%D9%87,"به گزارش گروه اجتماعی باشگاه خبرنگاران پویا؛ سردار محمد رضا مقیمی با اشاره به کشف 50 تن مرغ احتکار شده اظهار کرد: با رصد بازار توزیع کالاهای اساسی مورد نیاز مردم توسط پلیس، بیش از 50 تن فرآورده‌های گوشتی مرغ خارج از شبکه توزیع در مرکز و یکی از استانهای شرقی کشور که قصد خروج این فراورده به خارج از کشور وجود داشت، کشف شد.

رئیس پلیس امنیت اقتصادی با اشاره به اینکه کارشناسان مجموع ارزش کالاهای مکشوفه را بیش از 12 میلیارد ریال برآورد کرده‌اند، افزود: در این رابطه متهمان دستگیر و به همراه پرونده متشکله برای سیر مراحل قانونی به مراجع قضائی معرفی شدند.

وی تصریح کرد: با عنایت به فرارسیدن ایام نوروز و پیش رو داشتن ایام پرفضیلت ماه مبارک رمضان در فصل بهار، تشدید اقدامات و رصد اطلاعاتی پلیس امنیت اقتصادی در سراسر کشور در این ایام بیشتر با اولویت اقلام و مواد غذایی مورد نیاز مردم در دستور کار پلیس امنیت اقتصادی قرار دارد.

وی از هموطنان خواست، در صورت اطلاع از هرگونه فعالیت های غیرقانونی، مراتب را در اسرع وقت به مرکز فوریتهای پلیسی 110 اطلاع دهند.

انتهای پیام/",کشف 50 تن مرغ احتکار شده!- اخبار پلیس - اخبار اجتماعی تسنیم
267,https://www.tasnimnews.com/fa/news/1400/01/01/2472130/%D9%87%D9%85%D9%87-%D9%81%DB%8C%D9%84%D9%85-%D9%87%D8%A7%DB%8C-%D8%B3%DB%8C%D9%86%D9%85%D8%A7%DB%8C%DB%8C-%D8%AA%D9%84%D9%88%DB%8C%D8%B2%DB%8C%D9%88%D9%86-%D8%AF%D8%B1-%D9%86%D9%88%D8%B1%D9%88%D8%B2-1400-%D8%B1%D8%AF%D8%AE%D9%88%D9%86-%D9%88-%D8%AE%D8%B1%D9%88%D8%AC-%D8%A8%D9%87-%D8%A2%D9%86%D8%AA%D9%86-%D8%B1%D8%B3%DB%8C%D8%AF%D9%86%D8%AF,"به گزارش خبرنگار فرهنگی خبرگزاری تسنیم، تلویزیون برای نوروز 1400، با ویترینی از نوستالژی‌ها و کارهای جدید سینمای ایران و جهان، مخاطبان را فیلمباران می‌کند.

زمان پخش و جزئیات این فیلم‌ها در شبکه‌های سیما به شرح ذیل آمده است:

شبکه یک با خروج و رد خون

- شبکه یک سیما فیلم‌های نوروزی خود را از روز یکشنبه با فیلم «گلی‌جان» شروع می‌کند. دوم فروردین هم « خروج» آخرین ساخته ابراهیم حاتمی‌کیا ساعت 11 صبح از این شبکه پخش می‌شود.

- سایر فیلم‌های شبکه یک رسانه ملّی «عفو عادلانه»، «امپراطور»، «ردخون 2»، «24»، «طلاتر از نفت»، «راز اسپنسر»، « مهران»، « بانکدار»، «ایپ من» ، «23 نفر» و « نجات فلورا» است که تقدیم بینندگان نوروزی خواهد شد.

شبکه دو و منطقه پرواز ممنوع

- شبکه دو سیما با تهیه و تدارک فیلم‌های سینمایی در ایام نوروز هر روز ساعت 17:30 میهمان خانه‌ها است.

- در هفته اول تعطیلات نوروز، یکشنبه اول فروردین «جرنی و پدربزرگ» محصول 2020 آمریکا و به کارگردانی دیوید‌ای تالبرت، دوشنبه 2 فروردین «منطقه پرواز ممنوع» با بازی هادی حجازی فر، محمد فیلی، بهار نوحیان، متین پاکزاد، متین کرمانی، علیرضا اکبری، سه‌شنبه 3 فروردین «آقای جو، گم شدن مهمان ویژه» محصول 2020 کره جنوبی با بازی سانگ مین لی، سئو هیونگ کیم، بائه جئونگ نام، چهارشنبه 4 فروردین «ایوان شگفت‌انگیز» محصول 2020 آمریکا به تهیه‌کنندگی آنجلینا جولی، پنجشنبه 5 فروردین «سکوت طبیعی» محصول 2019 آمریکا با بازی سم جی جونز، تیلر مانه، کورت نی گینس، جمعه 6 فروردین «پنگوئن بلوم» محصول 2021 آمریکا به کارگردانی جلندین لیوین و «پسران ماجراجو» محصول 2019 انگلستان به تهیه‌کنندگی و کارگردانی هاوارد جی فوردز روانه آنتن خواهند شد.

- در هفته دوم فروردین نیز شنبه 7 فروردین «رؤیای سینما» به کارگردانی علی و حمید شاه حاتمی، یکشنبه 8 فروردین «کوچکترین سرباز» محصول 2020 روسیه، دوشنبه 9 فروردین «پدربزرگ‌ها» محصول 2020 اسپانیا، سه‌شنبه 10 فروردین «کفش‌های آهنی» محصول 2020 روسیه، چهارشنبه 11 فروردین «مأموریت مریخ» محصول 2019 هندوستان، پنجشنبه 12 فروردین «تولد چینتو» محصول 2020 هندوستان و جمعه 13 فروردین «بال‌هایت را بگشا» محصول 2019 فرانسه پخش خواهند شد.

شبکه سه با 23 نفر

- شبکه سه سیما در ساعت 15 فیلم‌های «کلاهبرداران»، «سرانجام ، ایپ مان»، «دزد شرافتمند»، «بیست و سه نفر»، «بهارات»، «پل 21»، «هر وقت بخوام کوتاه میام»، «خروج»، «آتش آسمان»، «قدرت طبیعت»، «معکوس» ، «انتقام اژدها»، «مربی»، «کوهنوردان» و «گریلند» روی آنتن می‌برد.

شبکه چهار با خائن و سوء تفاهم

- شبکه چهار هر روز در ساعت 20:30 از سینمای جهان، فیلم‌های «مرد ایرلندی»، «بایگانی»، «تنت»، «هوانوردان»، «استیو جابز» ، «بروکلین بی مادر» ، «کلاشینکف » ، « خائن » ، «سوء تفاهم» ، « پیمان فرار» ، « شاهکار هنری من »، «چاقوکشی» ، «تسلا» ، «پست» ، « بیگانه : میثاق» و « منک» را برای علاقه‌مندان سینما پخش می‌کند.

شبکه پنج با فیلم‌های امین حیایی

- شبکه پنج در نوروز 1400 در دو باکس ساعت 10 صبح و 13:30 فیلم های خود را تقدیم بینندگان می‌کند.

- فیلم‌های سینمایی: «جانان»، «شاهد بی‌گناه»، «مولان»، «ساخت ایتالیا»، «او را به دام بینداز»، «جومانجی»، «پدر و پسر»، «کما»، «مشت آخر»، «تونل»، «جدال در زندان»، «تنها در اعماق»، «ایستگاه اتمسفر»، «نورم خرس شمالی» «صحرا»، «شکلاتی»، «پنج دوست و دره دایناسورها»، «راز میلتون»، «سرتو بدزد رفیق »، «جورج کنجکاو»، «روز پدر»، «دیتا و دایناسورها»، «نسترن‌های وحشی»، «استریکس و عمارت فرمانروایان»، «دوست ربات من »، «ماجراجویی اژدهایی» از جمله فیلم‌های شاخص تماشاخانه (انیمیشن سینمایی ) نوروزی شبکه پنج خواهد بود.

شبکه نمایش با فیلم‌های جدید/ ""انگل"" رسید

- فیلم‌های جدید شبکه نمایش با عناوین «عشق و هیولاها»، «خانه خراب کن 2» ، «گنگستر ، پلیس و ابلیس»، «گلوله گم شده»، «رهایش کن»، «سرقت قرن»، «خلبان»، «آوای وحش»، «انگل»، «جزئیات کوچک»، «دزدان مقبره»، «بازگشت دینا»، «مأموریت مخفی» در ساعت 23 روی آنتن می‌رود.

شبکه امید با پینوکیو و رستم و سهراب

- شبکه امید هر روز در ساعت 18 فیلم‌های «گروه نجات 5»، «پینوکیو»، «رستم و سهراب»، «مرد مریخی»، «منطقه پرواز ممنوع»، «سامرلند»، «بارانداز»، «دو ساعت»، «پنالتی»، «شبح»، «خداحافظ سینما»، «همراهم بیا» و دو انیمیشن سینمایی «لوپن سوم» و «نبرد سورابایا» را برای مخاطبان نوجوانان خود پخش می‌کند.

شبکه کودک با شاهزاده روم و بنیامین

- شبکه نهال هم «داستان اسباب بازی 4» ، «لوک خوش‌شانس»، «پرندگان عصبانی»، «سین مثل سبزه»، «لاته و سنگ آب حیاتی»، «بوبو قهرمان کوچک2»، «سرزمین عجایب»، « آوای جنگل»، «جوجه تیغی‌ها»، «اژدهاسوار»، «خرس قهرمان»، «وومبت مبارز»، «بنیامین»، «شاهزاده روم»، «افسانه کوتوله»، «اختانوردان و غارهای زیردریایی»، «منطقه پرواز ممنوع» و «آلفا و امگا 4» را برای خردسالان عزیز روی آنتن می‌برد.

شبکه افق هم خروج و رد خون را پخش می‌کند

- شبکه افق هم در نوروز ساعت 16 با فیلم‌های «پول سیاه»، «دادگاه شیکاگو 7»، «تفنگدار»، «متأسفیم نتوانستیم در خدمت باشیم»، «امپراطور»، «تک تیرانداز» (از سینمای جهان)، «پنج هم خون» ،«بیست و چهارمین»، «مهران»، «خروج»، «ماجرای نیمروز 1»، «ماجرای نیمروز 2 (رد خون)» و «23 نفر» با مخاطبان خود همراه خواهد شد.

شبکه شما با زاپاس و تحفه هند

- شبکه شما در ساعت 13:30 ایام نوروز، «زعفرانی»، «تحفه هند»، «طعم شیرین خیال»، «بابا بهار»، «زاپاس»؛ «خسیس»، «شهردار مدرسه»، «سنگ اول»، «گره گشا»، «من و جمعه»، «سفر صفرعلی»، «ماجرای نیمروز»، «فصل شکار» را روی آنتن می‌برد.

شبکه جام‌جم با تگزاس، آینه بغل و وای آمپول

- شبکه جهانی جام‌جم هم در ساعت 6 صبح به وقت تهران فیلم‌های «آینه بغل»، «لونه زنبور»، «کمال‌الملک»، «تگزاس 1»، «خروس جنگی»، «وای آمپول»، « پاستاریونی»، «آهوی پیشونی سفید 3»، «سلام بمبئی» ، «زندانی‌ها ، «سوفی و دیوانه»، «به دنیا آمدن»، « یک تکه نان»، «مهمان مامان»، «یک حبه قند»، «گشت ارشاد 2»، «معکوس»، «سوء تفاهم» را برای مخاطبان خود پخش می‌کند.

انتهای پیام/",همه فیلم‌های سینمایی تلویزیون در نوروز 1400/ ردخون و خروج به آنتن رسیدند- اخبار رادیو و تلویزیون - اخبار فرهنگی تسنیم
268,https://www.tasnimnews.com/fa/news/1400/01/01/2473378/%D8%AF%D9%88%D9%85%DB%8C%D9%86-%DA%A9%D8%B4%D8%AA%DB%8C-%D8%AD%D8%A7%D9%85%D9%84-%D8%AA%D8%AC%D9%87%DB%8C%D8%B2%D8%A7%D8%AA-%D8%A7%D8%B3%D8%AA%D8%B1%D8%A7%D8%AA%DA%98%DB%8C%DA%A9-%D9%87%D9%86%D8%AF%DB%8C-%D9%88%D8%A7%D8%B1%D8%AF-%D8%A8%D9%86%D8%AF%D8%B1-%DA%86%D8%A7%D8%A8%D9%87%D8%A7%D8%B1-%D8%B4%D8%AF,"به گزارش خبرگزاری تسنیم، بهروز آقایی مدیرکل بنادر و دریانوردی سیستان و بلوچستان، اظهار کرد: این تجهیزات شامل دو دستگاه جرثقیل ساحلی 100 تنی به ارزش 7.5 میلیون دلار است که در اولین ساعات صبح امروز (یکشنبه 1 فرودین) وارد بندر شهید بهشتی چابهار شد.

وی افزود: ورود این تجهیزات در راستای تعهدات قرارداد 85 میلیون دلاری شرکت سرمایه گذار هندی در چابهار است بگونه ای که طرف هندی متعهد به تأمین و ورود‌ تجهیزات تخلیه و بارگیری بر اساس تعهدات قراردادی بلند مدت، به صورت (BOT) می باشد.

وی با بیان اینکه این تجهیزات برای تخلیه و بارگیری کالا در فاز یک طرح توسعه بندر شهید بهشتی استفاده می‌شود، تصریح کرد: بخش سوم تجهیزات تا اواسط سال 1400 وارد بندر چابهار خواهد شد.

به گزارش تسنیم، بهمن سال گذشته 2 دستگاه جرثقیل ساحلی 140 تنی به ارزش 8.5 میلیون دلار وارد بندر شهید بهشتی شده و به بهره برداری رسیده است.

انتهای پیام/",دومین کشتی حامل تجهیزات استراتژیک هندی وارد بندر چابهار شد- اخبار راه و مسکن - اخبار اقتصادی تسنیم
269,https://www.tasnimnews.com/fa/news/1400/01/01/2473371/%D8%A8%D8%A7%D8%B2%DA%AF%D8%B4%D8%AA-%D8%B9%D9%86%D8%A7%D8%B5%D8%B1-%D9%85%D8%B3%D9%84%D8%AD-%D9%88%D8%A7%D8%A8%D8%B3%D8%AA%D9%87-%D8%A8%D9%87-%D8%AA%D8%B1%DA%A9%DB%8C%D9%87-%D8%A7%D8%B2-%D9%84%DB%8C%D8%A8%DB%8C-%D8%A8%D9%87-%D8%B3%D9%88%D8%B1%DB%8C%D9%87,"به گزارش گروه بین الملل خبرگزاری تسنیم به نقل از خبرگزاری سوریه(سانا)، منابع محلی سوری از ادامه اقدامات ارتش ترکیه و شبه نظامیان وابسته به آن در گلوله باران شهرک «عین عیسی» با توپخانه خبر دادند و اعلام کردند که بر اثر این حملات ساکنان منازل و دارایی‌های خود را از بیم جان رها کرده به مناطق دیگر کوچ کرده‌اند تا از تیررس توپخانه نیروهای ترکیه و شبه نظامیان آن در امان باشند.

خبر دیگر اینکه منابع خبری از تن دادن نظام ترکیه به فشارها و خواسته‌های بین‌المللی و خارج کردن مزدوران خود از لیبی و درخواست از آنها برای بازگشت سریع به سوریه ظرف یک هفته خبر داد.

این منابع به جزئیات بیشتر این خبر اشاره‌ای نکردند.

ادامه عملیات ارتش سوریه علیه داعش

منابع نظامی سوری از ادامه عملیات ارتش سوریه علیه داعش و بمباران مواضع این گروه تروریستی از سوی جنگنده‌های سوری و روسی خبر دادند.

این منبع بیان کرد: ارتش سوریه به عملیات برای پاکسازی صحرای شرقی از بازمانده‌های داعش ادامه داد و نیروهای ارتش سوریه دهها مین و بمب برجای مانده از داعش در صحرای شرقی حماه را خنثی کردند.

همزمان منابع سوری از پرواز هواپیماهای شناسایی روسیه بر فراز منطقه مثلث حماه-حلب-الرقه و بیست حمله هوایی جنگنده‌های روسی به مواضع داعش در این مناطق خبر دادند.

در محور شمال حماه و جنوب ادلب نیروهای ارتش سوریه مواضع تروریست‌های موسوم به «اتاق فتح المبین» را در محور پروژه آبی در حومه شمال غربی حماه زیر آتش گرفتند و شماری از تروریست‌ها را به هلاکت رساندند.

ارتش سوریه همچنین مواضع تروریست‌ها در محور «العنکاوی» و «قلیدین» در «سهل الغاب» در شمال غربی حماه را نیز زیر آتش گرفت.

همچنین ارتش سوریه به حملات مداوم تروریست‌ها در حومه شرقی، شمالی و جنوب ادلب پاسخ داد.

خبر دیگر اینکه ارتش سوریه افراد مسلح وابسته به «فیلق الشام» وابسته به ارتش ترکیه را که به منطقه تحت کنترل نیروهای دمشق در روستای «عین الحور» در حومه لاذقیه در نزدیکی جاده حلب-لاذقیه وارد شده بودند، بازداشت کردند.

در همین ارتباط، در حمله هوایی روسیه به ستونی از تروریست‌های القاعده در حومه جنوبی ادلب، چهار خودرو آنها منهدم شد و بیش از 12 تروریست‌ها کشته و زخمی شدند.

اسپوتنیک روسیه به نقل از یک منبع نظامی گزارش داد: صدای انفجارهایی در مناطق «جبل الزاویه» شنیده شده است که ناشی از بمباران مواضع تروریست‌ها در شهرک «بنین» در جنوب ادلب است.

این منبع بیان کرد: تحرکات تروریست‌ها موسوم به «حراس الدین» وابسته به القاعده رصد شد و آنها در حال انتقال خودروهای حامل سلاح و مهمات و افراد مسلح به سمت شهرک «بنین» در نزدیکی خطوط تماس با ارتش سوریه بودند که هدف حمله هوایی قرار گرفتند.

از سوی دیگر منابع رسانه‌ای از شنیده شدن صدای انفجار در اطراف شهر ادلب خبر دادند و بیان کردند: علت آن هدف قرار گرفتن مرکز امنیتی وابسته به آنچه «هیئت تحریر الشام» نامیده می شود، بود و شماری از تروریست‌ها جبهه النصره زخمی شدند. این مرکز با «آر پی جی» هدف قرار گرفت.

انتهای پیام/",بازگشت عناصر مسلح وابسته به ترکیه از لیبی به سوریه- اخبار آسیای غربی - اخبار بین الملل تسنیم
270,https://www.tasnimnews.com/fa/news/1400/01/01/2473375/%D8%AC%D8%A7%D9%86%D8%B4%DB%8C%D9%86-%D9%86%D8%B2%D8%A7%D8%AC%D8%A7-%D8%A2%D9%85%D8%A7%D8%AF%DA%AF%DB%8C-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%AF%D8%B1-%D8%AA%D9%85%D8%A7%D9%85%DB%8C-%D9%85%D8%B1%D8%B2%D9%87%D8%A7%DB%8C-%DA%A9%D8%B4%D9%88%D8%B1-%D8%A8%D8%A7%D9%84%D8%A7%D8%B3%D8%AA-%D8%AF%D8%B4%D9%85%D9%86-%D8%AF%D8%B1-%D8%A7%DB%8C%D9%86-%D8%B4%D8%B1%D8%A7%DB%8C%D8%B7-%D8%AC%D8%B1%D8%A6%D8%AA-%D8%AA%D8%B9%D8%B1%D8%B6-%D8%A8%D9%87-%D8%AE%D9%88%D8%AF-%D9%86%D9%85%DB%8C-%D8%AF%D9%87%D8%AF,"به گزارش خبرگزاری تسنیم از تایباد، امیر نعمتی ظهر امروز در بازدید از پایگاه‌ها و نوار مرزی شرق کشور اظهار داشت: امروز شاهد آمادگی بالای نیروهای مسلح کشور در تمامی مرزها هستیم.

جانشین نیروی زمینی ارتش جمهوری اسلامی ایران با اشاره به اینکه ""توان رزمی نیروهای مسلح بالاست و این بیانگر اقتدار و صلابت ما است"" گفت: امروز شاهد امنیتی مثال‌زدنی در تمامی مرزهای کشور هستیم و ثمره آن آرامشی است که در جای جای مرزها می‌بینیم.

نعمتی تصریح کرد: در این شرایط دشمنان به ذهنشان نیز خطور نخواهد کرد که کوچک‌ترین تعرضی به مرزهای ما داشته باشند و نیروهای مسلح تا پای جان از مرزهای کشور دفاع می‌کند.

انتهای پیام/س",جانشین نزاجا: آمادگی نیروهای مسلح در تمامی مرزهای کشور بالاست/ دشمن در این شرایط جرئت تعرض به خود نمی‌دهد- اخبار خراسان رضوی - اخبار استانها تسنیم
271,https://www.tasnimnews.com/fa/news/1400/01/01/2473144/%D8%B7%D8%B1%D8%AD-%D8%A2%D8%B1%D8%A7%D9%85%D8%B4-%D8%A8%D9%87%D8%A7%D8%B1%DB%8C-%D8%AF%D8%B1-%D8%A7%D9%85%D8%A7%D9%85%D8%B2%D8%A7%D8%AF%DA%AF%D8%A7%D9%86-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%A7%D8%AC%D8%B1%D8%A7-%D9%85%DB%8C-%D8%B4%D9%88%D8%AF,"به گزارش خبرگزاری تسنیم از کرمانشاه، طرح آرامش بهاری به همت معاونت فرهنگی، اجتماعی سازمان اوقاف و امور خیریه و با بسیج بخش‌های مختلف این سازمان با اهدافی همچون تبدیل بقاع متبرکه به قطب فرهنگی با استفاده از ظرفیت تعطیلات نوروزی، تقویت باورهای دینی و مذهبی و ارتقای سطح فکری، فرهنگی زائران و مسافران نوروزی در بقاع و اماکن متبرکه اجرا می‌شود.

برگزاری مراسم غبارروبی و عطرافشانی بقاع متبرکه، حضور روحانی و اقامه نماز جماعت در تمامی بقاع متبرکه مجری طرح، ارائه خدمات رفاهی، اسکان زائران و مسافران در زائرسراها، راه‌اندازی ایستگاه‌های سلامت در بقاع مجری طرح در راستای اجرای طرح مهر تندرستی، برپایی ایستگاه‌های صلواتی، برپایی خیمه‌های معرفت شامل غرفه‌های گفتمان دینی از مهمترین برنامه‌های این طرح است.

پاسخگویی به مسائل شرعی و سبک زندگی، برپایی غرفه کودکان و غرفه عفاف و حجاب و اجرای برنامه‌های ویژه به‌صورت نمایشگاهی و مسابقات فرهنگی برای کودکان و نوجوانان از دیگر برنامه‌های نوروزی طرح آرامش بهاری است که این طرح در نوروز امسال در بقاع متبرکه و امامزادگان استان کرمانشاه برگزار خواهد شد.

حجت‌الاسلام محمد صالحی مدیرکل اوقاف و امور خیریه استان کرمانشاه با اشاره به برگزاری طرح آرامش بهاری بیان کرد: سازمان اوقاف و امور خیریه همه‌ ساله در ایام عید و لحظه تحویل سال ‌نو برنامه‌های فرهنگی و مذهبی مناسبی در سطح امام‌زادگان و بقاع متبرکه اجرا می‌کند.

مدیرکل اوقاف و امور خیریه استان کرمانشاه با بیان اینکه طرح آرامش بهاری برای سال‌های متوالی در سطح امام‌زادگان و بقاع متبرکه کرمانشاه اجرا می‌شود گفت: مسجدهای بین‌راهی و بقعه متبرکه و آستان مقدس امامزادگان کرمانشاه در قالب طرح نوروزی آرامش بهاری در ایام نوروز 1400 میزبان شهروندان هستند.

وی با بیان اینکه باید برای همه آحاد جامعه ظرفیت بهره‌گیری از فضای معنوی بقاع متبرکه را ایجاد کنیم بیان کرد: برپایی خیمه‌های معرفت، برپایی غرفه‌های انتظار و مهدویت، کودک و نوجوان، مشاوره و عفاف و حجاب، برگزاری ویژه برنامه‌های فرهنگی و قرآنی و مناسبتی، نصب تابلوهای نمایشگاهی از جمله برنامه‌های طرح آرامش بهاری امسال است.

صالحی با بیان اینکه طرح آرامش بهاری تا 13 فروردین‌ماه در بقاع متبرکه برگزار می‌شود افزود: در سال گذشته به‌دلیل شیوع بیماری کرونا و تعطیلی بقاع متبرکه این طرح وارد فاز خدمت‌رسانی به مردم در قالب برپایی ایستگاه‌های سلامت شد و امسال با بهبود شرایط و رعایت تمامی دستورهای بهداشتی از جمله فاصله‌گذاری اجتماعی، برنامه‌های آرامش بهاری برگزار می‌شود.

مدیرکل اوقاف و امور خیریه استان کرمانشاه خاطرنشان کرد: 15 مبلغ اعزامی از شهر مقدس قم و 12 مبلغ بومی به صورت حضوری در خیمه‌های معرفت بقاع متبرکه فعالیت خواهند داشت.

انتهای پیام/833/ح",طرح آرامش بهاری در امامزادگان استان کرمانشاه اجرا می‌شود- اخبار کرمانشاه - اخبار استانها تسنیم
272,https://www.tasnimnews.com/fa/news/1400/01/01/2473373/%D8%AC%D9%87%D8%A7%D8%AF%DA%AF%D8%B1%D8%A7%D9%86-%D8%AC%D9%88%D8%A7%D9%86-%D8%AE%D8%B1%D8%A7%D8%B3%D8%A7%D9%86-%D8%B4%D9%85%D8%A7%D9%84%DB%8C-%D8%B9%D8%A7%D8%B2%D9%85-%D8%A7%D8%B1%D8%AF%D9%88%DB%8C-%D8%AC%D9%87%D8%A7%D8%AF%DB%8C-%D9%86%D9%88%D8%B1%D9%88%D8%B2%DB%8C-%D9%85%DB%8C-%D8%B4%D9%88%D9%86%D8%AF,"حجت‌الاسلام والمسلمین سید محمد افشین‌فر در گفت‌وگو با خبرنگار تسنیم در بجنورد اظهار داشت: اردوی جهادی جوانان جهادگر و فعالان فرهنگی و اجتماعی خراسان شمالی به مقصد منطقه محروم کال‌شور در ایام نوروز 1400 برگزار خواهد شد.

وی افزود: در این اردوی جهادی تعداد 15 واحد مسکونی نیمه‌ساز که توسط نهادهای مختلف به مرحله اسکلت رسیده و با توجه به عدم توان مالی ساکنان و مردم منطقه نیمه‌کاره رها شده است٬ ساخته و تحویل مردم منطقه می‌شود.

دبیر قرارگاه فرهنگی اجتماعی صاحب الامر(عج) خراسان شمالی ادامه داد: این اردوی جهادی در منطقه بسیار محروم کاشور از توابع دهستان شیرین سو برگزار می‌شود که در سال‌ها گذشته سیل و زلزله آسیب‌های جدی به این منطقه وارد کرده و شهرک جدید قرار است با همت جوانان جهادگر ساخته شود.

وی تصریح کرد: حدود 100 نیروی جهادی با همیاری دستگاه‌های مختلف و خیرین مردمی در این مرحله از رزمواره جهادی که با عنوان ""عهد جهادی"" نامگذاری شده حضور خواهند داشت و این اردو در تاریخ‌های سوم تا ششم فروردین‌ماه برگزار می‌شود، هم‌چنین علاوه بر خدمات عمرانی٬ فعالیت‌های آموزشی٬ فرهنگی و بهداشتی نیز در این منطقه انجام می‌شود.

انتهای پیام/311/ح","جهادگران جوان خراسان شمالی عازم اردوی جهادی ""نوروزی"" می‌شوند- اخبار خراسان شمالی - اخبار استانها تسنیم"
273,https://www.tasnimnews.com/fa/news/1400/01/01/2473380/%D8%B1%D8%A8%DB%8C%D8%B9%DB%8C-%D9%86%D8%AE%D9%88%D8%A7%D8%B3%D8%AA%DB%8C%D9%85-%DA%A9%D8%A7%D9%85-%D8%AC%D8%A7%D9%85%D8%B9%D9%87-%D8%B1%D8%A7-%D8%AA%D9%84%D8%AE-%DA%A9%D9%86%DB%8C%D9%85,"به گزارش خبرنگار حوزه دولت خبرگزاری تسنیم، علی ربیعی سخنگوی دولت، در تشریح اقدامات دولت در سال سال 99 ، این سال را سالی سخت و سالی پررنج برای مردم توصیف کرد و گفت: در این سال در کنار فراز و نشیب و تلخی و شیرینی‌هایی که داشته‌ایم، شاهد یک جنگ تمام‌عیار بودیم. نخواستیم کام جامعه را تلخ کنیم برای همین بسیاری از ابعاد آن را انتقال نداده‌ایم.

وی افزود: کنار تحریم‌ها، انتقادات تند و اتهامات غیرمنصفانه زیادی به دولت وارد شد. بسیاری از این حرف‌های غیرمنصفانه را در حالی تحمل کردیم که سال 99 تنها 10 درصد متوسط ارز، دولت‌های قبل در 15 سال اخیر را در اختیار داشته‌ایم. سال 99 کنار این وضعیت ارزی، با کووید- 19 هم همراه شد که این بیماری مشاغل زیادی را از بین ببرد و فقط بیش از یک میلیون شغل در بخش خدمات را از دست دادیم.

سخنگوی دولت خاطرنشان کرد: همه این موارد، شرایطی بود که موجب تغییر شرایط زندگی مردم شد و به اقتصاد کشور آسیب زد. البته تصمیمی که برای ما داشته‌اند بسیار تلخ‌تر از این حرفها بود و فکر می‌کردند کشور فرو می‌ریزد و جامعه از هم می‌پاشد. گمان می‌کردند در این شرایط جامعه امنیتی می‌شود ولی اصلاً به سمت چنین جریانی حرکت نکرده‌ایم.

انتهای پیام/",ربیعی: نخواستیم کام جامعه را تلخ کنیم- اخبار مجلس و دولت ایران - اخبار سیاسی تسنیم
274,https://www.tasnimnews.com/fa/news/1400/01/01/2473376/%D8%AA%D8%B8%D8%A7%D9%87%D8%B1%D8%A7%D8%AA-%DA%AF%D8%B3%D8%AA%D8%B1%D8%AF%D9%87-%D8%A7%D8%B3%D8%B1%D8%A7%D8%A6%DB%8C%D9%84%DB%8C-%D9%87%D8%A7-%D8%B9%D9%84%DB%8C%D9%87-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A7%D9%86%D8%AA%D8%AE%D8%A7%D8%A8%D8%A7%D8%AA,"به گزارش گروه بین‌الملل خبرگزاری تسینم، این تظاهرات که در فاصله 3 روز مانده به انتخابات کنست برگزار شد، یکی از گسترده‌ترین تظاهرات‌ها علیه نتانیاهو در هفته‌های اخیر بود.

معترضین با سردادن شعارهایی خواستار استعفای نتانیاهو شدند.

شبکه عبری‌زبان کان اعلام کرد که تظاهرات اصلی در خیابان بالفور در شهر قدس و در نزدیکی محل اقامت نتانیاهو برگزار شد.

انتهای پیام/",تظاهرات گسترده اسرائیلی‌ها علیه نتانیاهو در آستانه انتخابات- اخبار آسیای غربی - اخبار بین الملل تسنیم
275,https://www.tasnimnews.com/fa/news/1400/01/01/2472506/%D8%A7%D8%B3%D8%AA%D8%A7%D9%86%D8%AF%D8%A7%D8%B1-%D8%AE%D9%88%D8%B2%D8%B3%D8%AA%D8%A7%D9%86-%D9%85%D8%B1%D8%AF%D9%85-%D8%A7%D8%B2-%D8%B3%D9%81%D8%B1-%D8%A8%D9%87-%D8%B4%D9%87%D8%B1%D9%87%D8%A7%DB%8C-%D9%82%D8%B1%D9%85%D8%B2-%D9%88-%D9%86%D8%A7%D8%B1%D9%86%D8%AC%DB%8C-%D8%A8%D9%BE%D8%B1%D9%87%DB%8C%D8%B2%D9%86%D8%AF,"به گزارش خبرنگار خبرگزاری تسنیم از اهواز، قاسم سلیمانی دشتکی صبح امروز در بازدید از مبادی ورودی خوزستان، ضمن توصیه به مردم برای حفاظت از جان عزیزانشان اظهار داشت: متاسفانه شرایط هنوز در استان مناسب نیست؛ گرچه سرعت انتشار با شیب ملایمی هنوز در حال پیشروی است ولی با کمترین غفلت و سهل انگاری، ممکن است وارد یک شرایط بحرانی جدید شویم.

وی افزود: در حال حاضر 8 شهرستان استان در شرایط قرمز هستند و 10 شهرستان نارنجی هستند و ما امیدواریم با مراعات شهروندان بتوان شهرهای قرمز را به نارنجی و نارنجی را به زرد و آبی تغییر وضعیت داد.

سلیمانی دشتکی ایراداتی نسبت به تجمعات مردم در روزهای آخر سال گرفت و اظهار داشت: ایرادی که می‌توان گرفت در خصوص عدم مناسب شدن وضعیت شیوع ویروس در استان این است که مردم تجمعات عزاداری و عروسی و جشن‌ها را به زمانی دیگر واگذار کنند.

وی بیان داشت: مراودات خانوادگی و تجمعات خانوادگی در شرایط فعلی، هر جمعیتی یک کاروان مرگ است و برگزاری این تجمعات باعث بستری شدن ده‌ها نفر دیگر می‌شود و هر عزایی عزادار شدن دیگران و هر جشنی را به عزا تبدیل می‌کند.",استاندار خوزستان: مردم از سفر به شهرهای قرمز و نارنجی بپرهیزند- اخبار خوزستان - اخبار استانها تسنیم
276,https://www.tasnimnews.com/fa/news/1400/01/01/2473369/%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D9%84%D8%B4%DA%A9%D8%B1%DA%A9%D8%B4%DB%8C-%D8%AF%D9%88%D9%84%D8%AA-%D8%A8%D9%87-%D8%A8%D9%87%D8%A7%D9%86%D9%87-%D8%B3%D9%82%D9%88%D8%B7-%D8%A8%D8%A7%D9%84%DA%AF%D8%B1%D8%AF-%D8%A7%D8%B1%D8%AA%D8%B4-%D8%A8%D9%87-%D8%A8%D9%87%D8%B3%D9%88%D8%AF,"به گزارش دفتر منطقه‌ای خبرگزاری تسنیم، چند روز پس از سقوط بالگرد ارتش افغانستان در شهرستان «بهسود» ولایت «وردک» وزارت دفاع افغانستان آن را به نیروهای وابسته به «عبدالغنی علیپور» از فرماندهان خیزش مردمی این شهرستان نسبت داد.

برخی رسانه‌ها نیز گزارش می‌دهند که علیپور سقوط این بالگرد توسط نیروهای وابسته به خود را تایید کرده و دلیل آن را حملات این بالگرد بر مواضع این نیروها عنوان کرده است.

«اشرف غنی» رئیس جمهور افغانستان سقوط این بالگرد را «جنایت» غیرقابل بخشش عنوان کرده و هشدار داد که این اقدام بی‌پاسخ نخواهد ماند.

«یاسین ضیا» رئیس ستاد ارتش و سرپرست وزارت دفاع افغانستان نیز روز گذشته در یک کنفرانس خبری گفت که «به هر قیمتی» انتقام قربانیان این رویداد را خواهد گرفت و عاملان آنرا مورد پیگرد قانونی قرار خواهد داد.

پس از این هشدارها، منابع امنیتی خبر دادند که حدود یک هزار و 100 نیروی امنیتی از بخش‌های نیروی ویژه پلیس، کماندو، ارتش و پلیس از ولایت‌های مختلف برای سرکوب علیپور آماده باش هستند.

این منبع به «سلام‌وطندار» گفت که این نیروها به خودروهای هاموی ضدگلوله و سلاح‌های سبک‌‌وسنگین‌ مجهز می‌باشند.

وضعیت جنگی در بهسود پس از آن حاکم شد که نیروهای امنیتی در 10 بهمن ماه با شلیک به تظاهرات‌کنندگان در این شهرستان سبب کشته شدن 18 غیرنظامی و زخمی شدن بیش از 36 تن دیگر شدند.

پس از فشارها، دولت کابل نیز هیئت حقیقت‌یاب را به منطقه اعزام کرد که یافته‌های این هیئت نیز تایید کرد که غیرنظامیان در هنگام وقوع این کشتار غیرمسلح بودند.

پس از آن نیز وزارت کشور افغانستان اعلام کرد که پرونده «الله داد فدایی» فرمانده پلیس سابق وردک برای تحقیقات بیشتر به دادستانی کل فرستاده شده است.

باوجود تایید کشتار غیرنظامیان توسط نیروهای این فرمانده پلیس، نه تنها اقدامی علیه این افراد نشد بلکه رئیس جمهور افغانستان در حکمی او را ارتقاع درجه داد و به فرماندهی پلیس ولایت لغمان منصوب کرد.

عبدالغنی علیپور ریاست یک گروه مسلح مردمی به نام «جبهه مقاومت» را در شهرستان «بهسود» بر عهده دارد که حدود پنج سال قبل پس از کشته شدن شماری از غیرنظامیان شیعه و هزاره توسط شورشیان مسلح مخالف دولت در ولایت وردک در شرق افغانستان شکل گرفت.

مردم بهسود می‌گویند که علیپور و گروه تحت امرش، صرفاً در راستای تامین امنیت این مناطق و دفاع از مردم محلی در برابر حمله مخالفان مسلح دولت و همچنین پیشگیری از نزاع پیشینه‌‍‌دار کوچی‌ها و شیعیان و هزاره‌های ساکن در شهرستان بهسود، فعالیت می‌کنند.

علیپور برای تامین امنیت شهرستان‌های «جاغوری» و «مالستان» ولایت «غزنی» نیز در درگیری‌های شرکت داشت زیرا دولت اشرف غنی نسبت به تامین امنیت مردم بهسود همواره بی‌تفاوت بوده است.

انتهای پیام/.",لشکرکشی دولت به بهانه سقوط بالگرد ارتش به «بهسود»- اخبار آسیا-اقیانوسیه - اخبار بین الملل تسنیم
277,https://www.tasnimnews.com/fa/news/1400/01/01/2473290/%D8%AD%D8%AC%D9%85-%D8%AA%D8%B1%D8%A7%D9%81%DB%8C%DA%A9-%D8%A2%D8%B2%D8%A7%D8%AF%D8%B1%D8%A7%D9%87-%D9%87%D8%A7%DB%8C-%D8%B2%D9%86%D8%AC%D8%A7%D9%86-%D9%82%D8%B2%D9%88%DB%8C%D9%86-%D9%88-%D8%B2%D9%86%D8%AC%D8%A7%D9%86-%D8%AA%D8%A8%D8%B1%DB%8C%D8%B2-%D8%B3%D9%86%DA%AF%DB%8C%D9%86-%D8%A7%D8%B3%D8%AA-%D8%B1%D8%A7%D9%86%D9%86%D8%AF%DA%AF%D8%A7%D9%86-%D8%A7%D8%B2-%D8%A7%D8%B3%D8%AA%D8%B1%D8%A7%D8%AD%D8%AA-%DA%AF%D8%A7%D9%87-%D9%87%D8%A7%DB%8C-%D8%A8%DB%8C%D9%86-%D8%AC%D8%A7%D8%AF%D9%87-%D8%A7%DB%8C-%D8%A8%D8%B1%D8%A7%DB%8C-%D8%AA%D8%AC%D8%AF%DB%8C%D8%AF-%D9%82%D9%88%D8%A7-%D8%A7%D8%B3%D8%AA%D9%81%D8%A7%D8%AF%D9%87-%DA%A9%D9%86%D9%86%D8%AF,"محمدعلی عظیمی در گفت‌وگو با خبرنگار تسنیم در زنجان، ضمن تبریک پیشاپیش به مناسبت فرارسیدن سال نو اظهار داشت: حجم ترافیک آزادراه‌ زنجان - قزوین و زنجان - تبریز سنگین است؛ افزایش ترافیک در این مسیرها از روز جمعه آغاز شده و در این روزها به اوج خود رسیده است.

وی با بیان اینکه از رانندگان تقاضامندیم که قوانین راهنمایی و رانندگی را رعایت کنند، گفت: متاسفانه برخی از رانندگان به قوانین پایبند نیستند و سبب بی‌نظمی جاده‌ها می‌شوند. البته نیروهای پلیس راه با اعمال قانون با اینگونه بی‌نظمی‌ها برخورد جدی می‌کنند.

رئیس پلیس راه استان زنجان با اشاره به آماده‌باش بودن تمام نیروهای پلیس راه استان زنجان گفت: از رانندگان تقاضامندیم حتما در استراحت‌گاه‌های بین جاده‌ای توقف کنند و تجدید قوا داشته باشند؛ قطعا همین استراحت‌های 15 دقیقه‌ای از بسیاری از تصادفات جلوگیری می‌کند ولی متاسفانه رانندگان ترجیح می‌دهند با همین خستگی و خواب‌آلودگی مسیر را ادامه دهند.

وی با بیان‌ اینکه رانندگان توجه داشته باشند که با کوچکترین بی‌احتیاطی سبب تلخی کام خانواده خواهند شد، عنوان کرد: خوشبختانه در این چند روز تصادف سنگینی در این ‌مسیر روی نداده است.

انتهای پیام/ز",حجم ترافیک آزادراه‌های زنجان - قزوین و زنجان - تبریز سنگین است/ رانندگان از استراحت‌گاه‌های بین جاده‌ای برای تجدید قوا استفاده کنند- اخبار زنجان - اخبار استانها تسنیم
278,https://www.tasnimnews.com/fa/news/1400/01/01/2473350/%D8%A2%D8%AE%D8%B1%DB%8C%D9%86-%D9%88%D8%B6%D8%B9%DB%8C%D8%AA-%D8%B4%DB%8C%D9%88%D8%B9-%DA%A9%D8%B1%D9%88%D9%86%D8%A7-%D8%AF%D8%B1-%D8%A7%D8%B3%D8%AA%D8%A7%D9%86-%D9%87%D9%85%D8%AF%D8%A7%D9%86-%D8%A2%D9%85%D8%A7%D8%B1-%DA%A9%D8%B1%D9%88%D9%86%D8%A7-%D8%A8%D8%A7-%D8%B4%DB%8C%D8%A8-%D9%85%D9%84%D8%A7%DB%8C%D9%85-%DA%A9%D8%A7%D9%87%D8%B4%DB%8C-%D8%B4%D8%AF-%D8%AC%D8%AF%D9%88%D9%84,"به گزارش خبرگزاری تسنیم از همدان، بر اساس آمار منتشر شده از دانشگاه علوم پزشکی همدان، از تاریخ 24 تا 30 اسفند ماه وضعیت همه شهرستان‌های استان همدان زرد است و با توجه به شکننده بودن شرایط امکان بازگشت به وضعیت نارنجی و قرمز وجود دارد.

در هفته گذشته روند ابتلا به کرونا در استان با شیب بسیار ملایمی نزولی شده و در سه روز متوالی آمار فوتی‌های بیماری صفر بوده است.

اگرچه شرایط استان به ثباتی نسبی رسیده و عدد سرایت‌پذیری ویروس نسبت به ماه‌های گذشته کمتر شده است اما دورهمی‌های خانوادگی و دید و بازدیدهای عید نوروز خطر گردش ویروس و افزایش آمار مبتلایان را افزایش می‌دهد.

بر اساس بازدیدهای میدانی و آمار منتشر شده از منابع رسمی، اخیراً میزان رعایت پروتکل‌های بهداشتی و فاصله‌گذاری اجتماعی کاهش یافته است.

برای شناسایی بیماران در مراحل اولیه ابتلا به کرونا و جلوگیری از انتشار ویروس در بیماران بی علامت، تست سریع کرونا در همه مراکز خدمات جامع سلامت انجام می‌شود. این آزمایش برای همه اطرافیان و کسانی که با بیماران مثبت کرونایی در ارتباط بوده ‌اند انجام می‌شود.

تاکنون سه مورد مثبت قطعی کرونای انگلیسی در استان شناسایی شده و خطر ابتلا به این ویروس جهش یافته برای همه افراد وجود دارد.

واکسیناسیون ویروس کرونا در استان همدان از بهمن ماه آغاز شده و به ترتیب اولویت اعلام شده از سوی وزارت بهداشت برای افراد جامعه هدف انجام می‌شود.

با توجه به شلوغی بازار و اماکن عمومی در روزهای پایانی سال احتمال افزایش موارد ابتلا به کرونا در هفته دوم فروردین ماه وجود دارد.

انتهای پیام/743/س",آخرین وضعیت شیوع کرونا در استان همدان|آمار کرونا با شیب ملایم کاهشی شد + جدول
279,https://www.tasnimnews.com/fa/news/1400/01/01/2473363/150-%D9%87%D8%B2%D8%A7%D8%B1-%D9%86%D9%81%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D9%82%D9%85%DB%8C-%D8%A7%D8%B2-%D8%A7%D8%B1%D8%AF%D9%88%DB%8C-%D9%85%D8%AC%D8%A7%D8%B2%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1-%D8%A8%D8%A7%D8%B2%D8%AF%DB%8C%D8%AF-%DA%A9%D8%B1%D8%AF%D9%86%D8%AF,"به گزارش خبرگزاری تسنیم از قم ، سردار سید محمدتقی شاه‌چراغی در گفت‌وگو با خبرنگاران به فعالیت‌ها و اقدامات گروه‌های جهادی و سپاه پاسداران در شرایط کرونا اشاره و اظهار داشت: توزیع بسته‌های معیشتی میان نیازمندان یکی از اقدامات بسیار خوبی بود که با کمک مردم و خیرین انجام شد.

فرمانده سپاه علی بن ابیطالب(ع) استان قم افزود: همچنین در این شرایط اصناف مختلف با تمرکز در مناطق روستایی، به درب منازل خانه‌هایی که از قبل شناسایی‌ شده می‌روند و با تأمین مایحتاج خانواده‌های نیازمند اقدام به تعمیر وسایل برقی این خانواده‌ها می‌کنند.

اختتامیه اردوهای جهادی طرح ""از راهیان نور تا راهیان جهادی"" در دانشگاه آزاد تبریز به روایت تصویر اردوی راهیان نور در مرکز فرهنگی موزه دفاع مقدس استان مرکزی راه‌اندازی شد

وی در ادامه به سیل دو سال گذشته لرستان اشاره و ابراز کرد: استان قم معین استان آسیب‌دیده از سیل لرستان بود که سپاه قم با کمک خیران، ستاد کریمه اهل‌بیت(س)، آستانه مقدسه حضرت معصومه(س) و مردم توانست در بیش از 40 روستا ورود کرده و 97 خانه را در این استان بسازد. وی در ادامه به سیل دو سال گذشته لرستان اشاره و ابراز کرد: استان قم معین استان آسیب‌دیده از سیل لرستان بود که سپاه قم با کمک خیران، ستاد کریمه اهل‌بیت(س)، آستانه مقدسه حضرت معصومه(س) و مردم توانست در بیش از 40 روستا ورود کرده و 97 خانه را در این استان بسازد.

شاه‌چراغی اقدامات انجام ‌شده در استان لرستان را استثنایی و بی‌نظیر خواند و گفت: در ساخت این منازل 12 میلیارد تومان هزینه شد که بخشی از این اقدامات با کمک خیران و بخشی نیز با کمک تجهیزات و امکانات سپاه استان قم انجام شد.

فرمانده سپاه علی بن ابیطالب(ع) استان قم محرومیت‌زدایی در مناطق آسیب‌پذیر را یکی از رسالت‌های اصلی سپاه دانست و گفت: اپیدمی کرونا در کشور فرصت‌هایی ایجاد کرد که یکی از آن‌ها همبستگی، همراهی و همدلی مردم و خیران بود.

وی به اقدامات صورت گرفته در یک سال گذشته از سوی سپاه پاسداران اشاره و اظهار کرد: در این مدت با همکاری کمیته امداد امام خمینی(ره)، بنیاد مسکن انقلاب اسلامی و سایر رده‌ها 21 واحد مسکونی را برای مددجویان کمیته امداد آماده کرده‌ایم که قریب به دو و نیم میلیارد تومان در این بخش هزینه شده است.

به گفته سردار شاه‌چراغی احداث زمین ورزشی در یکی از روستاها، حفر چاه در 4 روستا با کمک خیران که با مشکل آب آشامیدنی مواجه بودند و بازسازی 75 واحد مسکونی محرومان با کمک بهزیستی، کمیته امداد و ستاد کریمه اهل‌بیت(س) از دیگر اقدامات سپاه طی یک سال گذشته در مناطق روستایی و محروم استان بود؛ همچنین در یازده روستا اصلاح و بهینه‌سازی شبکه آبرسانی را داشتیم که به خاطر فرسودگی این شبکه‌ها پرتی آب داشتند.

فرمانده سپاه علی بن ابیطالب(ع) استان قم به تشکیل و راه‌اندازی اردوگاه صیانت و کار برای معتادین اشاره و عنوان کرد: افراد طلبه و غیر طلبه که همگی از گروه‌های جهادی هستند در این اردوگاه مشغول فعالیت‌اند.

وی ادامه داد: معتادین پذیرش شده در این اردوگاه در حین ترک به‌کارگیری شده و حتی به این افراد حقوق و دستمزد پرداخت می‌شود و آن‌ها را توانمند می‌کنیم؛ همچنین بعد از بازتوانی و خروج آن‌ها از اردوگاه به دنبال ایجاد شغل برای این اشخاص هستیم.

شاه‌چراغی همچنین از ایجاد 450 شغل خانگی پایدار در استان قم طی یک سال گذشته برای محرومان خبر داد و گفت: طبق توافقی که با قرارگاه محرومیت‌زدایی سپاه و بسیج سازندگی انجام داده‌ایم این تعداد شغل برای محرومان ظرف یک سال گذشته ایجادشده است.

فرمانده سپاه علی بن ابیطالب(ع) استان قم در ادامه به مبارزه با مفاسد و وضعیت استان در این زمینه اشاره و اذعان کرد: با هماهنگی نمایندگی ولی‌فقیه قرارگاه 19 دی ایجاد شد که دبیری آن به سپاه واگذارشده است، در حوزه اثربخشی در این بخش در حال کار هستیم همچنین در حوزه برخورد با مفاسد اقتصادی نیز با کمک سازمان صمت جایی که لازم باشد طبق قوانین و ضوابط ورود می‌کنیم.

وی به اجرای طرح شهید سلیمانی و کمک سپاه در این طرح اشاره و اظهار کرد: از ظرفیت بسیج دانشجویی در این طرح استفاده کرده و بخشی از اقدامات با رعایت ضوابط دانشگاه علوم پزشکی انجام شد و توانستیم دو و نیم میلیون ماسک تولید کنیم.

شاه‌چراغی در پایان به راه‌اندازی اردوی راهیان نور مجازی با کمک آموزش‌وپرورش در سال جاری اشاره کرد و گفت: فقط در استان قم 150 هزار نفر به‌صورت زنده و از طریق سامانه شاد از این اردو بازدید کردند.

انتهای پیام/451/ح",150 هزار نفر دانش‌آموز قمی از اردوی مجازی راهیان نور بازدید کردند- اخبار قم - اخبار استانها تسنیم
280,https://www.tasnimnews.com/fa/news/1400/01/01/2471175/%DA%98%DB%8C%D9%85%D9%86%D8%A7%D8%B3%D8%AA%DB%8C%DA%A9-%D8%AF%D8%B1-%D8%B3%D8%A7%D9%84-99-%D8%AD%D8%B1%DA%A9%D8%AA-%D8%B1%D9%88%DB%8C-%D8%AE%D8%B7-%D8%B5%D8%A7%D9%81-%D8%A7%D9%86%D8%AA%D8%B8%D8%A7%D8%B1-%D8%A7%D9%84%D9%85%D9%BE%DB%8C%DA%A9%DB%8C-%D8%B4%D8%AF%D9%86-%D8%A8%D9%87-%D8%B3%D8%B1-%D9%86%DB%8C%D8%A7%D9%85%D8%AF,"به گزارش خبرنگار ورزشی خبرگزاری تسنیم، سال 99 در حالی به پایان رسید که انتظار می‌رفت فعالیت‌های بیشتری در رشته ژیمناستیک صورت بگیرد، اما این اتفاق به دلایل مختلف رخ نداد تا حرکت این رشته روی یک خط صاف و بدون صعود و فرود باشد.

در سال 99 اتفاق قابل توجهی در ژیمناستیک کشور رخ نداد و شاید به زحمت بتوان به چند مورد اشاره کرد.

* لغو مسابقات به دلیل شیوع کرونا

یکی از مواردی که در سال 99 در روند فعالیت‌های ژیمناستیک تاثیرگذار بود، لغو پیاپی مسابقات در سطح آسیا و جهان بود. در اوایل اردیبهشت قرار بود مسابقات قهرمانی آسیا برگزار شود، اما به دلیل شیوع ویروس کرونا لغو شد. این اتفاق در برای مسابقات جهانی ایروبیک و همچنین جام جهانی قطر نیز که یکی از مراحل کسب سهمیه المپیک بود، رخ داد تا ژیمناستیک ایران سال بسیار کم‌رقابتی را داشته باشد.

* ادامه انتظار برای کسب سهمیه المپیک

جام جهانی قطر تاثیر زیادی در روند کسب سهمیه المپیک داشت و حضور در این رویداد و کسب رتبه خوبی، شانس سعیدرضا کیخا برای المپیکی شدن را بالا می‌برد، اما لغو آن باعث شد تا همه چیز در حالت خلأ بماند. فدراسیون جهانی هنوز روند تعیین نفرات باقیمانده برای حضور در المپیک را اعلام نکرده و همین مسئله باعث شده تا همه چیز به سال 1400 موکول شود.

* انتصاب دبیر پس از 4 ماه

یکی از اتفاقات مهم برای ژیمناستیک در سال 99 انتصاب سرپرست دبیری بود. در بهمن ماه پس از استعفای محسن سلیمانی که با فشار وزارت ورزش رخ داد، زهرا اینچه‌درگاهی نزدیک به چهار ماه فدراسیون متبوعش را بدون دبیر اداره کرد و همین مسئله انتقاداتی را نیز به دنبال داشت.

سرانجام روز 18 خرداد و پس از چهار ماه، حمید هاشمی به عنوان سرپرست دبیری منصوب شد.

* خیز ملی‌پوشان برای ریاست

یکی از موضوعات که در سال 99 دیده شد، ریاست ملی‌پوشان سابق و فعلی در هیئت‌های استانی بود. یک ماه قبلی یعنی 27 بهمن ماه عبدالله جامعی دارنده مدال برنز آسیا و یکی از ملی‌پوش حال حاضر کشورمان ریاست هیئت بوشهر را بر عهده گرفت و هادی خناری‌نژاد ملی‌پوش سابق نیز روز 20 اسفند به عنوان رئیس هیئت ژیمناستیک مازندران انتخاب شد.

حضور این ژیمناست‌ها در حالی بود که سعیدرضا کیخا دیگر ملی‌پوش ایران که باید تمرکزش بر روی کسب سهمیه المپیک باشد، برای ریاست هیئت استان فارس ثبت‌نام کرده است.

انتهای پیام/",حرکت روی خط صاف/ انتظار المپیکی شدن به سر نیامد- اخبار رشته های ورزشی - اخبار ورزشی تسنیم
281,https://www.tasnimnews.com/fa/news/1400/01/01/2473289/%D9%81%DB%8C%D9%84%D9%85-%D8%AF%DB%8C%D8%AF%D9%87-%D9%86%D8%B4%D8%AF%D9%87-%D8%A7%D8%B2-%D8%B3%D8%B1%D8%AF%D8%A7%D8%B1-%D8%B4%D9%87%DB%8C%D8%AF-%DA%A9%D9%88%D8%B3%D9%87-%DA%86%DB%8C-%D8%AF%D8%B1%D8%B3-%D8%B4%D8%AC%D8%A7%D8%B9%D8%AA%DB%8C-%DA%A9%D9%87-%D8%B3%D8%B1%D8%AF%D8%A7%D8%B1-%D8%A8%D9%87-%D9%81%D8%B1%D9%85%D8%A7%D9%86%D8%AF%D9%87%D8%A7%D9%86-%D8%A2%D9%85%D9%88%D8%AE%D8%AA,"به گزارش خبرگزاری تسنیم ازدزفول، شهادت درسی است که بزرگمردانی به ما آموختند که نام‌شان در تاریخ جان‌ها ثبت شده است. مردانی که به دل جنگ زدند، مقابل دشمن قد علم کردند و یا علی‌گویان مبارزه کردند و حاصلش نجات کشوری شد که نمی‌خواست سلطه بیگانگان باشد.

در این زمینه رزمندگان دزفولی در طول هشت سال دفاع مقدس با خلق حماسه‌هایی ماندگار برگ‌های زرین از مقاومت و ایستادگی در برابر ظلم را با غیرت و غرور خود در دل تاریخ ثبت و جاودان کرده‌اند که عملیات فتح‌المبین برگی از آنها است.

رزمندگان دزفول در هشت سال دفاع مقدس همچون سدی استوار در برابر هجوم و تجاوز بیگانگان ایستادند و صحنه‌های با شکوهی را از دلیری و ایثار به نمایش گذاشتند عملیات غرورآفرین فتح‌المبین از رشادت و شهامت بزرگمردانی است که با وحدت و ایثار خود تجاورزگران را به عقب رانده‌اند.

به مناسبت سالروز عملیات فتح‌المبین فیلم دیده نشده از سردار شهید جانباز سرافراز سرتیپ پاسدار محمدحسن کوسه‌چی (پارساکیان) که از فرماندهان در علیات فتح‌المبین بود را مشاهده می‌کنید که در جلسه توجیهی فرمانده‌هان این عملیات به مواردی از قبیل، شجاعت، ایستادگی، توکل به خدا و همچنین حفظ امانت‌داری و حفظ اموال بیت‌المال تاکید می‌کند.

به گزارش تسنیم مجاهدت‌های ماندگار سردار عالیقدر و ایثارگر در پاسداری از انقلاب و دفاع از استقلال و امنیت ملت ایران در هشت سال دفاع مقدس و سپس در عرصه‌های مختلف فرماندهی در غرب کشور و یگان‌های عملیاتی نیروی زمینی سپاه در استان‌های غیور و مجاهدپرور خوزستان و کهگیلویه و بویراحمد و نیز تلاش‌های خستگی‌ناپذیر در قرارگاه مرکزی حضرت خاتم الانبیا(ص) پس از آن دوران تاریخ‌ساز و افتخارآمیز؛ همواره برای جامعه اسلامی و انقلابی الهام‌بخش و به ویژه برای نسل‌های امروز و آینده این مرز و بوم آموزنده و به مانند خورشیدی تابناک راهگشا خواهد بود.

شایان به ذکر است معاون فرماندهی قرارگاه رزمی عملیاتی خاتم‌الانبیاء سردار ""عبدالمحمد رئوفی‌‍‌نژاد"" از فرماندهان عملیات فتح‌المبین؛ در سمت چپ سردار شهید کوسه‌چی دیده می‌شود. سردار شهید جانباز سرافراز سرتیپ پاسدار محمدحسن کوسه‌چی (پارساکیان) متولد 1333/7/11 است که در 22 اسفندماه 99 بر اثر ابتلا بیماری به همرزمان شهیدش پیوست مزار این شهید عالی‌قدر در گلزار شهیدآباد شهرستان دزفول است.

ضمن تشکر از همکاری مرکز فرهنگی و موزه دفاع مقدس دزفول در ادامه صبحت‌های سردارشهید جانباز سرافراز سرتیپ پاسدار محمدحسن کوسه‌چی (پارساکیان) مشاهده کنید.

انتهای پیام/337/ح","فیلم دیده‌ نشده از سردار شهید ""کوسه‌چی""؛ درس شجاعتی که سردار به فرماندهان آموخت- اخبار خوزستان - اخبار استانها تسنیم"
282,https://www.tasnimnews.com/fa/news/1400/01/01/2473346/%D9%87%D8%B1%D8%A7%D8%B3-%D8%A7%D8%B3%D8%B1%D8%A7%D8%A6%DB%8C%D9%84-%D8%A7%D8%B2-%D9%BE%DB%8C%D8%B1%D9%88%D8%B2%DB%8C-%D8%AD%D9%85%D8%A7%D8%B3-%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A2%DB%8C%D9%86%D8%AF%D9%87-%D8%A8%D8%A7%D8%B2%D8%AF%D8%A7%D8%B4%D8%AA-7-%D9%81%D9%84%D8%B3%D8%B7%DB%8C%D9%86%DB%8C-%D8%AF%D8%B1-%DA%A9%D8%B1%D8%A7%D9%86%D9%87-%D8%A8%D8%A7%D8%AE%D8%AA%D8%B1%DB%8C,"به گزارش گروه بین الملل خبرگزاری تسنیم به نقل از فلسطین الیوم، نظامیان رژیم صهیونیستی شب گذشته هفت فلسطینی را در جنوب کرانه باختری بازداشت کردند.

منابع فلسطینی اعلام کردند: هفت فلسطینی از روستای سنیریا در جنوب «قلقیلیه» در کرانه باختری به دست نظامیان صهیونیست بازداشت شدند.

«سیف عمر» رئیس شورای روستای «سنیریا» اعلام کرد: نیروهای دشمن هفت جوان را در نزدیکی «خله حسان» در شمال روستا بازداشت کردند.

«خله حسان» میان «سنیریا »و شهرک «بدیا» در استان «سلفیت» واقع است و شهرک نشینان صهیونیست بر آن کنترل دارند. صهیونیست‌ها به دنبال احداث شهرک جدید هستند که پنج شهرک را با یکدیگر مرتبط می‌سازد.

تیراندازی نظامیان صهیونیست به سوی کشاورزان و ماهیگیران فلسطینی در غزه

از سوی دیگر شاهدان عینی از تیراندازی نظامیان صهیونیست به غزه خبر دادند و اعلام کردند: نظامیان صهیونیست در نوار مرزی با غزه در شرق رفح به سوی کشاورزان و ماهیگیران فلسطینی شلیک کردند.

نظامیان صهیونیست به سوی کشاورزانی که در مزارع خود مشغول کار بودند تیراندازی کرده و آنها را مجبور به ترک این مزارع و بازگشت به خانه‌هایشان کردند.

همچنین نظامیان صهیونیست به سوی ماهیگیران در ساحل «دیرالبلح» غزه شلیک کردند که خساراتی به قایق ماهیگیران وارد شد اما گزارشی از تلفات به ماهیگیران مخابره نشده است و ماهیگیران مجبور به ترک محل شدند.

هراس تل آویو از پیروزی حماس در انتخابات کرانه باختری

خبر دیگر از فلسطین اینکه «حسام بدران» عضو دفتر سیاسی حماس اعلام کرد: حماس مایل به تشکیل فهرست ملی عریض که شامل گروههای و افراد مستقل شود، است.

وی افزود: هنگامی که از فهرست ملی مشترک سخن می‌گوییم منظورمان فهرست دوجانبه فتح و حماس نیست بلکه از فهرستی ملی که شامل همه گروه‌های فلسطینی شود، سخن به میان می‌آوریم.

بدران تاکید کرد: حماس در عین حال که در راستای فهرست حماسی خالص حرکت می‌کند تا در انتخابات در هر زمانی وارد شود تمام تلاش خود را به کار خواهد بست تا فهرست ملی عریض وجود داشته باشد.

وی ادامه داد: اشغالگران استفاده کننده نخست از دودستگی فلسطینی‌ها هستند و هر تلاشی برای ایجاد از بین بردن اختلاف میان فلسطینی‌ها به مثابه تهدیدی برای اشغالگران است. اشغالگران از پیروزی حماس و بازگشت مجدد آن از طریق صندوق رای به ویژه در کرانه باختری هراس دارد.

بدران گفت: ما باید در زمینه انتخابات متحد باشیم و با دخالت‌های آمریکا و اشغالگران اسرائیلی و دیگران مقابله کنیم و جبهه واحدی را تشکیل دهیم.

انتهای پیام/",هراس اسرائیل از پیروزی حماس در انتخابات آینده/ بازداشت 7 فلسطینی در کرانه باختری- اخبار آسیای غربی - اخبار بین الملل تسنیم
283,https://www.tasnimnews.com/fa/news/1400/01/01/2473345/%D8%B2%DB%8C%D8%AF%D8%A7%D9%86-%D8%A7%D8%B2-%D8%AF%D8%B9%D9%88%D8%AA-%D9%86%D8%B4%D8%AF%D9%86-%D8%A8%D9%86%D8%B2%D9%85%D8%A7-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D9%81%D8%B1%D8%A7%D9%86%D8%B3%D9%87-%D8%A7%D8%B3%D8%AA%D9%82%D8%A8%D8%A7%D9%84-%D9%85%DB%8C-%DA%A9%D9%86%D9%85,"به گزارش خبرگزاری تسنیم، تیم فوتبال رئال مادرید روز گذشته (شنبه) در دیداری خارج از خانه برابر تیم فوتبال سلتاویگو موفق به کسب پیروزی 3 بر یک شد. این هجدهمین پیروزی رئال مادرید در 28 مسابقه‌ای است که کهکشانی‌ها در فصل جاری لالیگا انجام داده‌اند و سبب شد که موقتاً جای بارسلونا را در رده دوم جدول بگیرند. دو گل از بنزما رئالی‌ها را پیش انداخت اما سلتاویگو 10 دقیقه بعد از دریافت گل دوم یکی از گل‌های خورده را پاسخ داد. این گل سبب شد که زین‌الدین زیدان تا آخرین دقیقه بازی بیم از دست دادن پیروزی را داشته باشد اما گل مارکوس آسنسیو در دقیقه چهارم وقت‌های تلف شده نیمه دوم خیال سرمربی فرانسوی کهکشانی‌ها را از بابت کسب پیروزی آسوده کرد.

زیدان پس از مسابقه در خصوص کلید موفقیت تیمش برای کسب این پیروزی گفت: نمایش تیم کامل بود. بازیکنان ما دست حریف را به خوبی می‌خواندند. کارمان را با یک بازی مالکانه قدرتمند آغاز کردیم. افسوس می‌خورم که چرا آن گل را درست قبل از پایان نیمه اول خوردیم. در نیمه دوم بیشتر تحت فشار قرار گرفتیم و حق‌مان بود که بازی را ببریم. خیلی مهم بود که به کاری که تا الان انجام می‌دادیم ادامه دهیم.

زیدان در پاسخ به این سؤال که چه چیزی بیشتر از همه او را خوشحال کرد، افزود: بازی بدون توپ ما قوی بود. فضاها را هم خوب بسته بودیم. زمانی هم که توپ را در اختیار داشتیم دقیقاً می‌دانستیم که چه کاری می‌خواستیم انجام دهیم. ما در تمام طول بازی زحمت کشیدیم. زمانی که حریف شما گل می‌زند، روند بازی می‌تواند تغییر کند. این اتفاق امروز رخ نداد اگرچه ما مشکلاتی داشتیم اما در نهایت بازی را مدیریت کردیم. این شخصیت تیم ما را نشان داد.

این دهمین بازی بدون باخت رئال مادرید بود. سرمربی فرانسوی کهکشانی‌ها در این خصوص هم گفت: یک تیم در طول فصل ممکن است لحظات سختی را تجربه کند. همه تیم‌ها ممکن است چنین اتفاقی را تجربه کنند. ما به کاری که انجام می‌دهیم ایمان داریم. الان تنها جنبه منفی وضعیت تیم ما جدایی بازیکنان‌ ملی‌پوش است که چند روزی نخواهند توانست با ما تمرین کنند و فرصت استراحت هم نخواهند داشت. برای من به عنوان سرمربی رئال مادرید این کمی ناراحت کننده است.

درخشش بنزما به خاطر دو گلی که زد و از سر گرفته شدن بحث دعوت شدن یا نشدن او به تیم ملی فرانسه موضوع دیگری بود که زیدان آن پرداخت و گفت: خوشحالم که شما درباره او از من سؤال پرسیدید. او واقعاً بازیکنی باورنکردنی است. برای آنهایی که عاشق فوتبال هستند، تماشای بازی کریم لذت واقعی است. ما هم از تماشای عملکرد او لذت می‌بریم. آیا دوست دارم به تیم ملی فرانسه دعوت شود؟ شما این مسئله را درک نمی‌کنید، من هم درک نمی‌کنم. برای من به عنوان سرمربی رئال مادرید چه بهتر که به تیم ملی نرود و در کنار ما بماند و استراحت کند. کاری که او امروز انجام داد استثنایی بود. من برای او خوشحالم چون او بازیکن سختکوش است و همیشه به دنبال ارتقا دادن خودش است. ما از همان دقیقه اول شایسته کسب پیروزی بودیم و به آن هم رسیدیم.

زیدان در پایان درباره اینکه چرا تیمش نمی‌تواند در طول بازی از بابت کسب پیروزی اطمینان حاصل کند هم تأکید کرد: نمی‌دانم. ما این روزها مقابل تیم‌هایی قرار داشتیم که بازی کردن برابرشان خیلی سخت است. پس طبیعی است که نتوانیم به آنها چهار پنج گل بزنیم. با این حال من از نمایشی که تیمم در این بازی داشت راضی‌ام. در نیمه دوم کمی اذیت شدیم اما بازی را کنترل کردیم و در نهایت به بردی که حق‌‌‌مان بود دست پیدا کردیم.

انتهای پیام/",زیدان: از دعوت نشدن بنزما به تیم ملی فرانسه استقبال می‌کنم- اخبار فوتبال جهان - اخبار ورزشی تسنیم
284,https://www.tasnimnews.com/fa/news/1401/03/12/2720703/%D8%AA%D8%B5%D9%88%D8%B1%D8%A7%D8%AA-%D8%BA%D9%84%D8%B7-%D9%85%D8%A7%D9%86%D9%86%D8%AF-%D9%85%DA%A9%D8%A7%D8%B1-%D8%A8%D9%88%D8%AF%D9%86-%D8%B1%D9%88%D8%A8%D8%A7%D9%87-%DB%8C%D8%A7-%D8%AF%D8%B1%D9%86%D8%AF%D9%87-%D8%A8%D9%88%D8%AF%D9%86-%D9%BE%D9%84%D9%86%DA%AF-%DA%86%D8%B7%D9%88%D8%B1-%D8%AD%DB%8C%D8%A7%D8%AA-%D9%88%D8%AD%D8%B4-%DA%A9%D8%B4%D9%88%D8%B1-%D8%B1%D8%A7-%D8%A8%D9%87-%D8%AE%D8%B7%D8%B1-%D8%A7%D9%86%D8%AF%D8%A7%D8%AE%D8%AA%D9%87-%D8%A7%D8%B3%D8%AA,"به گزارش خبرنگار اجتماعی خبرگزاری تسنیم ؛ توسعه شهرها و پیشرفت جامعه بشری همواره باعث تخریب زیستگاه‌ گونه‌های مختلف حیات وحش بوده است و به دلیل همین دست‌درازی به زیستگاه حیوانات و تعارضات بین قلمرو انسان با ‌آن‌ها, هر ساله شاهد کشته شدن گونه‌های مختلف حیات وحش از جمله گونه‌های ارزشمند و کمیابی مانند یوزپلنگ, پلنگ, خرس و ..., به دست انسان بوده‌ایم.

در رابطه با تعارضات میان حیوان و انسان, مهدی اسماعیلی بیدهندی؛ عضو هیئت علمی دانشگاه تهران در گفت‌وگو با خبرنگار اجتماعی خبرگزاری تسنیم اظهار کرد: این تعارضات بین دو گونه دارای حیات انسان و حیوان زمانی اتفاق می‌افتد که این دو گونه در مواجهه با یکدیگر قرار بگیرند؛ این مواجهه یا ناشی از ورود انسان به قلمرو حیوانات و یا برعکس آن است. متأسفانه تعبیر ما انسان‌ها از اشرف مخلوفات بودن این است که اجازه داریم هر نقطه‌ای را در کره زمین را به تصرف دراورده، تغییر دهیم و جلوی زیست سایر گونه‌های حیات در آن منطقه را بگیریم.

وی ادامه داد: این دیدگاه کاملاً نادرست است چرا که حیات تمام گونه‌ها اعم از انسان, حیوان و گیاه به یکدیگر وابسته است؛ ممکن است که با دانش کنونی ما تأثیر بعضی گونه‌ها بر یکدیگر شناخته شده نباشد اما شکی نیست که با از دست رفتن کوچک‌ترین گونه‌ها نیز آثار جبران‌ناپذیری به چرخه حیات وارد می‌شود.

این عضو هیئت علمی دانشگاه تهران بیان کرد: ما بیشتر شهرها و روستاهای خود را در زیستگاه حیات وحش بنا کردیم و به همین دلیل مواجهه با آن‌ها ناگزیر است اما زمانی که این مواجهه با ناآگاهی ما همراه باشد, با تعارضاتی مانند مواردی که اخیراً در کشور رخ داد, مانند تلف شدن خرس در اردبیل, پلنگ در دنا و ..., مواجه می‌شویم.

اسماعیلی افزود: این ناآگاهی‌ها ریشه در انگاره‌های فرهنگی و منطقه‌ای دارد؛ به عنوان مثال داستان‌هایی مبنی بر مکار بودن روباه, درنده خوی بودن پلنگ و سایر داستان‌ها در رابطه با حیات وحش سبب می‌شود تا تصویر ذهنی و باور غلطی به لحاظ شناختی از حیات وحش داشته باشیم؛ به بعضی گونه‌ها عشق بورزیم, نسبت به بعضی گونه‌ها خنثی باشیم و از بعضی گونه‌ها متنفر باشیم!

وی توضیح داد: زمانی که با یک گونه حیات وحش مواجهه پیدا می‌کنیم, انگاره‌های ذهنی و شناختی ما نسبت به آن گونه سبب می‌شود تا رفتار متفاوتی با گونه‌ها داشته باشیم؛ به‌عنوان مثال اگر ما با یک کبوتر برخورد داشته باشیم در بدترین حالت نسبت به آن واکنش خنثی داریم در حالی که اگر با یک روباه یا یک کفتار از فاصله دور مواجه شویم, ممکن است به آسیب رساندن به آن فکر کنیم.

این استاد دانشگاه تهران تصریح کرد: لازم است تا با فرهنگ‌سازی و آگاهی‌بخشی به افراد جامعه آن‌ها را از ارزش این گونه‌ها مطلع کنیم و راه درست مواجه با حیات وحش و کاستن از اثرات احتمالی این مواجهه را به آن‌ها آموزش دهیم؛ باید در نظر بگیریم که اگر ما به زیستگاه حیات وحش وارد می‌شویم, آن‌ها به طور غریزی به ما واکنش نشان می‌دهند و وظیفه ماست که فعالیت‌های خود را در زمان حضور در زیستگاه حیات وحش کنترل کنیم.

اسماعیلی خاطرنشان کرد: علاوه بر آموزش صحیح, برخورد قانونی صریح و قاطع با افرادی که با هر نیتی اقدام به تعرض به حیات وحش می‌کنند, می‌تواند از شکار و کشتارحیات وحش جلوگیری کند.

انتهای پیام/","تصورات غلط مانند ""مکار بودن روباه یا درنده بودن پلنگ"" چطور حیات‌وحش کشور را به خطر انداخته است؟!- اخبار محیط زیست - اخبار اجتماعی تسنیم"
285,https://www.tasnimnews.com/fa/news/1401/03/12/2720933/%D8%AF%D8%B1%DB%8C%D8%A7%D9%81%D8%AA%DB%8C-%DA%A9%D8%A7%D8%B1%D9%85%D9%86%D8%AF%D8%A7%D9%86-%D8%AF%D9%88%D8%A8%D8%A7%D8%B1%D9%87-%D8%A7%D9%81%D8%B2%D8%A7%DB%8C%D8%B4-%D9%85%DB%8C-%DB%8C%D8%A7%D8%A8%D8%AF-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B9%D9%84%D8%A7%D9%85-%D9%86%D8%B8%D8%B1-%D9%81%D9%88%D8%B1%DB%8C-7%D8%B9%D8%B6%D9%88-%DA%A9%D8%A7%D8%A8%DB%8C%D9%86%D9%87-%D8%AF%D8%B1%D8%A8%D8%A7%D8%B1%D9%87-%D8%A7%D8%B5%D9%84%D8%A7%D8%AD-%D8%A7%D8%AD%DA%A9%D8%A7%D9%85-%D8%AD%D9%82%D9%88%D9%82-%D9%88-%D8%AF%D8%B3%D8%AA%D9%85%D8%B2%D8%AF-%D8%B3%D8%A7%D9%84-1401,"به گزارش خبرنگار اقتصادی خبرگزاری تسنیم؛ اواخر اردیبهشت ماه امسال سازمان اداری و استخدامی کشور، لایحه اصلاح تبصره 12 قانون بودجه سال 1401 کل کشور موضوع اصلاح برخی احکام مربوط به حقوق و دستمزد را به دفتر هیئت دولت ارسال کرده است.

بر این اساس در هفته نخست خرداد ماه نیز دفتر هیئت دولت در خصوص لایحه مذکور از وزیر کار، وزیر اقتصاد، وزیر بهداشت، وزیر دادگستری و معاون حقوقی و رئیس سازمان برنامه و بودجه درخواست بررسی و اعلام نظر فوری داشته است.

بر مبنای مکاتبه زیر، در صورتی که وزرا و معاونین مربوطه ظرف یک هفته نسبت به لایحه پیشنهادی نظری ارائه نکنند به‌معنای موافقت با پیشنهاد سازمان اداری و استخدامی تلقی خواهد شد.

گفتنی است، منعطف نمودن نحوه تعیین حقوق کارمندان شرکت نفت، ایجاد کد یکتای پرداخت به کارکنان و دسترسی برخط امور استخدامی به آنها، اصلاح منابع درآمدی متناسب با مصارف اصلاحی و همچنین اختیار افزایش 100درصدی امتیازات فصل دهم قانون مدیریت خدمات کشوری از جمله محورهای این لایحه پیشنهادی مهم است.

انتهای پیام/+",دریافتی کارمندان دوباره افزایش می‌یابد؟!/ درخواست اعلام نظر فوری 7عضو کابینه درباره اصلاح احکام حقوق و دستمزد سال 1401- اخبار اقتصاد ایران - اخبار اقتصادی تسنیم
286,https://www.tasnimnews.com/fa/news/1401/03/11/2720359/%D9%86%D8%AA%D8%A7%DB%8C%D8%AC-%D9%82%D8%B1%D8%B9%D9%87-%DA%A9%D8%B4%DB%8C-%D8%AE%D9%88%D8%AF%D8%B1%D9%88-%D8%AF%D8%B1-%D8%B3%D8%A7%D9%85%D8%A7%D9%86%D9%87-%DB%8C%DA%A9%D9%BE%D8%A7%D8%B1%DA%86%D9%87-%D8%A7%D8%B9%D9%84%D8%A7%D9%85-%D8%B4%D8%AF-%D9%84%DB%8C%D9%86%DA%A9-%D9%86%D8%AA%D8%A7%DB%8C%D8%AC,"به گزارش خبرنگار اقتصادی خبرگزاری تسنیم، براساس اعلام وزارت صنعت، عرضه خودرو در سامانه عرضه یکپارچه تخصیص خودرو از تاریخ 27 اردیبهشت تا 3 خرداد آغاز شد و متقاضیان خرید خودرو تحت نظارت سازمان حمایت مصرف‌کنندگان و تولیدکنندگان اقدام به پیش‌ثبت‌نام نمودند.

در این سامانه چهار میلیون و 157 هزار و سیصد و پنجاه و دو نفر متقاضی خرید خودرو ثبت‌نام کردند که از این تعداد سه میلیون و 878 هزار و سیصد و یک نفر در طرح عادی و 297 هزار و 51 نفر نیز در طرح حمایت از خانواده و جوانی ثبت‌نام کردند.‌

مجموع ظرفیت در نظر گرفته‌شده در خودروهای عرضه‌شده توسط خودروسازان در سامانه یکپارچه تخصیص خودرو برای این دوره، 176 هزار و 911 دستگاه بود که در قالب 115 طرح فروش متنوع شامل فروش فوری، فروش فوق‌العاده، طرح جوانی جمعیت، فروش‌های کمتر از یک سال و مشارکت در تولید ارائه شد که بنابر اعلام وزارت صنعت پس از استعلام اطلاعات اسامی متقاضیان امروز چهارشنبه 11 خردادماه در سامانه درج شد.

البته براساس اعلام وزارت صنعت، معدن و تجارت قرار بود سه‌شنبه رأس ساعت 9 صبح اسامی منتخبان در اولین مرحله قرعه‌کشی سامانه فروش یکپارچه خودرو اعلام شود، اما بنابر اعلام «حسین زاده قشمی» رئیس مرکز ارتباطات وزارت صنعت، به دلیل زمان‌بر بودن استعلام اطلاعات متقاضیان خرید خودرو و احراز هویت آنها، اعلام اسامی به چهارشنبه 11 خردادماه موکول شده است.

متقاضیان می‌توانند با مراجعه به صفحه اصلی سامانهsale.iranecar.comلیست منتخبان را مشاهده کنند.

البته از طرف خودروسازان به منتخبان پیامک هم ارسال خواهد شد و آنها با مراجعه به سایت خودروسازان روند واریز وجه را انجام خواهند داد. توجه داشته باشید منتخبین به مدت 72 ساعت فرصت واریز وجه خواهند داشت.

انتهای پیام/؛",نتایج قرعه‌کشی خودرو در سامانه یکپارچه اعلام شد + لینک نتایج- اخبار صنعت و تجارت - اخبار اقتصادی تسنیم
287,https://www.tasnimnews.com/fa/news/1401/03/11/2720472/%D8%B7%D8%A7%D9%84%D8%A8%D8%A7%D9%86-%D8%AE%D9%88%D8%A7%D8%B3%D8%AA%D8%A7%D8%B1-%D9%86%D8%B4%D8%B3%D8%AA-%D8%B3%D9%87-%D8%AC%D8%A7%D9%86%D8%A8%D9%87-%D8%AF%D8%B1%D8%A8%D8%A7%D8%B1%D9%87-%D9%85%D9%87%D8%A7%D8%AC%D8%B1%DB%8C%D9%86-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%B4%D8%AF,"به گزارش دفتر منطقه‌ای خبرگزاری تسنیم، «خلیل الرحمن حقانی» وزیر مهاجرین طالبان در دیدار با «منصور احمد خان» سفیر پاکستان در کابل پیشنهاد کرد تا برای بررسی مسئله مهاجرین هرچه زودتر نشست سه‌جانبه‌ای بین افغانستان، پاکستان و ایران برگزار شود.

حقانی هدف از برگزاری این نشست را حل مشکلات افغان‌های ساکن پاکستان و ایران خواند و تاکید کرد که موضع طالبان روابط حسنه، با حسن همجواری، و منافع ملی با کشورهای همجوار است.

براساس بیانیه منتشر شده توسط وزارت مهاجرین طالبان، سفیر پاکستان نیز گفت که دولت جدید پاکستان خواستار روابط نیک با افغانستان است و پیشنهادات مطرح شده را به حکومت مرکزی آن کشور مطرح خواهد کرد.

احمد خان همچنین تاکید کرد که اسلام‌آباد برای برگزاری هر نشستی که نتیجه مثبتی برای مهاجرین افغان در پی داشته باشد همکاری و شرکت می‌کند.

انتهای پیام/.",طالبان خواستار نشست سه‌جانبه درباره مهاجرین افغانستان شد- اخبار افغانستان - اخبار بین الملل تسنیم
288,https://www.tasnimnews.com/fa/news/1401/03/11/2720765/%DB%8C%DA%AF%D8%A7%D9%86-%D9%88%DB%8C%DA%98%D9%87-%D8%AF%D8%B1-%D8%A2%D8%A8%D8%A7%D8%AF%D8%A7%D9%86-%DA%86%D9%87-%D9%85%DB%8C-%DA%A9%D9%86%D8%AF-%DA%AF%D8%B2%D8%A7%D8%B1%D8%B4-%D8%AE%D8%A8%D8%B1%D9%86%DA%AF%D8%A7%D8%B1-%D8%AA%D8%B3%D9%86%DB%8C%D9%85-%D8%A7%D8%B2-%D8%B3%D8%A7%D8%AE%D8%AA%D9%85%D8%A7%D9%86-%D9%85%D8%AA%D8%B1%D9%88%D9%BE%D9%84,"سردار موسوی فرمانده میدانی عملیات تأمین امنیت محدوده ریزش برج‌های متروپل در گفت‌وگو با خبرنگار اعزامی خبرگزاری تسنیم به آبادان گفت: بعد از هر حادثه‌ای اتفاقاتی رخ می‌دهد که ناگوار است، برخی مردم برای بررسی حادثه رخ داده نسبت به اقوام خود در صحنه هستند، برخی سودجویان و حتی معاندین نیز در صحنه حادثه حاضر می‌شوند.

وی ادامه داد: به همین دلیل نیروهای انتظامی و یگان‌های ویژه فراجا جزو نخستین نیروهایی بودند که در برقراری امنیت و آرامش به صحنه آمدند و با بکارگیری تجهیزات، حضور نیروهای امدادی و خدماتی را تسهیل کردند. در مراحل اولیه یگان ویژه استان حضور داشت و در ادامه با تدبیر فرمانده یگان ویژه فراجا، بخشی از یگان ویژه فارس و کرمانشاه در این محل حاضر شدند، کل محور توسط یگان‌های ویژه گیت‌هایی مستقر شده و عبور و مرور مردم و خودروها و تجهیزات و ادوات امدادی را مدیریت می‌کنند.

موسوی گفت: روزهای اول کندی در امور بود اما بعد یکی دو روز با همت همه نیروها و دستگاه‌ها، امور امدادی با شدت بیشتری در حال انجام است.

وی درباره سوءاستفاده از عزاداری مردم در برخی شب‌ها گفت: یه نکته‌ای را باید خاطرنشان کنم؛ در چند روزی که از تهران به این محل آمده‌ایم، چیزی که کاملا واضح و مبرهن بود، نجابت و متانت مردم آبادان بوده است، همه دست به دست هم داده‌اند و در حال خدمت‌رسانی هستند. از هیچ کمکی به نیروها دریغ نکرده‌اند. اما متأسفانه در این بین دشمنان هم بیکار نشسته‌اند و چون منافع خود را در خطر می‌بینند شروع به موج‌سازی می‌کنند تا عملکرد مثبت مردم را تحت‌الشعاع قرار دهند.

موسوی افزود: چیزی که واقعیت دارد این است که همه مردم این شهر و حتی استان، کنار نیروهای امدادی هستند و عده‌ای فریب‌خورده که تحت تأثیر القائات فضای مجازی، مردمی را که در حال عزاداری هستند را مورد آزار قرار می‌دهند. اینکه چهار نفر می‌آیند و شعار می‌دهند و مراسم عزاداری را بهم می‌زنند را نباید به عموم مردم و شهر آبادان تعمیم دهیم.

انتهای پیام/ش",یگان ویژه در آبادان چه می‌کند؟/‌گزارش خبرنگار تسنیم از ساختمان متروپل- اخبار خوزستان - اخبار استانها تسنیم
289,https://www.tasnimnews.com/fa/news/1401/03/11/2720248/%D9%87%D9%88%D8%A7%D8%B4%D9%86%D8%A7%D8%B3%DB%8C-%D8%A7%DB%8C%D8%B1%D8%A7%D9%86-1401-03-11-%D9%87%D8%B4%D8%AF%D8%A7%D8%B1-%D9%88%D9%82%D9%88%D8%B9-%D8%B7%D9%88%D9%81%D8%A7%D9%86-%D8%B4%D9%86-%D9%88-%D8%AE%D8%B3%D8%A7%D8%B1%D8%AA-%D8%A8%D9%87-%DA%A9%D8%B4%D8%A7%D9%88%D8%B1%D8%B2%D8%A7%D9%86,"به گزارش خبرنگار اقتصادی خبرگزاری تسنیم، بر اساس تحلیل نقشه‌های همدیدی و آینده‌نگری سازمان هواشناسی، طی 5 روز آینده در ساعات بعدازظهر و اوایل شب در برخی مناطق استان‌های واقع در شمال غرب، ارتفاعات البرز مرکزی و ارتفاعات زاگرس مرکزی، رگبار باران،‌ گاهی رعدوبرق و وزش باد شدید موقتی پیش‌بینی می‌شود.

این وضعیت امروز در جنوب سیستان و بلوچستان و هرمزگان نیز پیش‌بینی می‌شود.

طی 2 روز آینده در شرق کشور و روزهای جمعه تا یکشنبه در نیمه شرقی کشور در برخی ساعات وزش باد شدید و گردوخاک روی می‌دهد که در منطقه زابل با طوفان گردوخاک همراه خواهد بود.

* توصیف سامانه: افزایش گرادیان فشاری

زمان شروع: اواخر وقت پنجشنبه 1401/03/12

زمان پایان: شنبه 1401/03/14

نوع مخاطره: وزش باد شدید، خیزش گردوخاک، توفان گردوخاک و در نواحی مستعد، طوفان شن

منطقه اثر:

پنجشنبه 1401/03/12: شمال سیستان و بلوچستان و شرق خراسان جنوبی.

جمعه 1401/03/13: شمال سیستان و بلوچستان، شرق و جنوب خراسان جنوبی و شرق کرمان.

شنبه 1401/03/14: شمال سیستان و بلوچستان، شرق و جنوب خراسان جنوبی، شرق کرمان و شرق هرمزگان.

اثر مخاطره: اختلال در تردد، خیزش گردوخاک، کاهش کیفیت هوا، کاهش شعاع دید، آسیب به صنایع حساس به گردوخاک و احتمال خسارت به صنعت کشاورزی، شکستن درختان فرسوده، آسیب به سازه‌های موقت، سقوط اشیاء از ارتفاعات، تأخیر و احتمال لغو پروازها.

توصیه: اجتناب از سفرهای غیر ضروری، عدم پارک خودروها در کنار درختان فرسوده و ساختمان‌های نیمه‌کاره، اجتناب از حضور در فضای باز برای تمام گروه‌ها، مدیریت و محافظت از صنایع حساس به گردوخاک، استحکام سازه‌های موقت، اجتناب از پرواز با بالگرد و هواپیماهای سبک، اجتناب از فعالیت‌های کویرنوردی.

انتهای پیام/؛",هواشناسی ایران 1401/03/11؛ هشدار وقوع طوفان شن و خسارت به کشاورزان- اخبار هواشناسی - اخبار اقتصادی تسنیم
290,https://www.tasnimnews.com/fa/news/1401/03/12/2720002/%DB%8C%DA%A9-%D8%A8%D8%A7%D8%B2%DB%8C%DA%A9%D9%86-%D8%AF%DB%8C%DA%AF%D8%B1-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87-%D8%AA%DB%8C%D9%85-%D9%85%D9%84%DB%8C-%D8%AF%D8%B9%D9%88%D8%AA-%D8%B4%D8%AF,"به گزارش خبرنگار ورزشی خبرگزاری تسنیم، میلاد محمدی مدافع تیم ملی فوتبال کشورمان دو روز پیش به دلیل ابتلا به ویروس کرونا اردوی تیم ملی را ترک کرد و به همین دلیل دراگان اسکوچیچ امروز جانشین وی را مشخص کرد.

ابوالفضل جلالی مدافع چپ تیم استقلال که در بازی‌های اخیر این تیم به میدان رفته بود امروز جایگزین محمدی در تیم ملی شد. در صورت صدور ویزا این بازیکن هم تیم ملی را در سفر به قطر همراهی خواهد کرد.

انتهای پیام/",یک بازیکن دیگر استقلال به تیم ملی دعوت شد- اخبار فوتبال ایران - اخبار ورزشی تسنیم
291,https://www.tasnimnews.com/fa/news/1401/03/11/2720695/%D8%AA%D9%88%D9%87%D9%85-%D8%B9%D8%AC%DB%8C%D8%A8-%D9%85%D8%B1%D8%AF-%D8%AC%D9%88%D8%A7%D9%86-%D8%AF%D8%B1-%D8%AD%D9%85%D8%A7%D9%85,"به گزارش خبرنگار اجتماعی خبرگزاری تسنیم؛ خردادماه امسال، مرد جوانی با مراجعه به اداره پلیس در منطقه قلعه حسن‌خان به قتل پسرخاله‌اش در غرب تهران اعتراف کرد.

به دنبال این اعترافات، مأموران پلیس مرد جوان را دستگیر و با دستور مقام قضائی برای تحقیقات بیشتر به اداره دهم پلیس آگاهی منتقل کردند.

بلافاصله مأموران پلیس آگاهی تحقیقات ابتدایی را با دستور میثم حسین‌پور؛ بازپرس ویژه قتل شعبه چهارم دادسرای امور جنایی آغاز کردند.

بررسی‌های کارآگاهان نشان داد بیست‌و‌نهم اردیبهشت ماه امسال پسرخاله مرد جوان به دلیل حادثه از یک ساختمان در منطقه چیتگر سقوط کرده و به کام مرگ فرو رفته است.

تحقیقات بیشتر مشخص کرد متهم زمان حادثه در شهر مراغه حضور داشته و این در حالی بود که مرد جوان به مواد مخدر(شیشه) اعتیاد داشت و دقایقی قبل از اعتراف خود مواد مخدر مصرف بود.

بررسی‌ها ادامه داشت تا اینکه چهارشنبه یازدهم خردادماه، متهم در شعبه چهارم دادسرای امور جنایی حاضر شد؛ وی در تحقیقات تکمیلی گفت: در مراغه حضور داشتم که با تماس تلفنی از مرگ پسر خاله‌ام با خبر شدم و بلافاصله برای عزاداری به تهران آمدم.

متهم در ادامه گفت: روز خاکسپاری پس از استعمال(شیشه) به خانه رفتم؛ در حال حمام کردن بودم که متوجه شدم یک مرد سقف را سوراخ کرده و قصد دارد با اتصال سیم برق به آب من را به قتل برساند، برای همین سریعاً لباس پوشیدم و با پاهای برهنه به سمت کلانتری رفتم.

وی ادامه داد: وقتی به کلانتری رسیدم تحت توهم مواد مخدر بودم و به همین دلیل به قتل پسرخاله‌ام در منطقه چیتگر اعتراف کردم که بسیار پشیمان هستم.

گفت‌وگو با پسر معتاد در شعبه چهارم دادسرای امور جنایی

نامش امیر است و 28 سال سن دارد. او به اتهام قتل پسرخاله‌اش یک هفته را در بازداشتگاه گذرانده است.

چند سال است که مواد مخدر مصرف می‌کنی؟

هشت سال قبل، پس از آشنایی با یکی از دوستانم شروع به مصرف مواد مخدر(شیشه) کردم.

پسر خاله‌ات در چند سالگی فوت کرد؟

او 54 سال سن داشت و به خاطر سقوط از یک ساختمان فوت کرد.

چگونه خبر فوت پسر خاله‌ات را شنیدی؟

در مراغه بودم که یکی از اعضای خانواده‌ام خبر فوت وی را به صورت تلفنی به من رساند که بلافاصله برای عزاداری به تهران آمدم.

چه شد که اعتراف کردی؟

روز خاکسپاری پسرخاله‌ام که بیش از اندازه شیشه مصرف کرده بودم و تحت تاثیر آن بودم، خودم را به کلانتری رساندم و به قتل پسرخاله خود اعتراف کردم.

چند روز بازداشت بودی؟

به دلیل اعترافات خیالی‌ام که تحت تأثیر مواد مخدر بود، یک هفته را در بازداشتگاه گذراندم.

پس از آزادی از بازداشتگاه باز هم مواد مخدر مصرف می‌کنی؟

نه، دیگر سمت مواد مخدر نمی‌روم و بسیار پشیمان هستم.

به گزارش تسنیم، پسر جوان با دستور با دستور میثم حسین‌پور؛ بازپرس شعبه چهارم دادسرای امور جنایی به‌زودی آزاد می‌شود.

انتهای پیام/",توهم عجیب مرد جوان در حمام- اخبار پلیس - اخبار اجتماعی تسنیم
292,https://www.tasnimnews.com/fa/news/1401/03/12/2720865/%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1-%D9%86%D9%87%D8%B6%D8%AA-%D8%A7%D8%AA%D9%85%D8%A7%D9%85-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%86%DB%8C%D9%85%D9%87-%D8%AA%D9%85%D8%A7%D9%85-%D8%B1%D8%A7-%D8%AF%D9%86%D8%A8%D8%A7%D9%84-%D9%85%DB%8C-%DA%A9%D9%86%DB%8C%D9%85-%D9%85%D8%B1%D8%AF%D9%85-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D9%87%DB%8C%DA%86-%D8%AC%D8%A7-%D8%A8%D8%B1%D8%A7%DB%8C-%D8%A7%D9%86%D9%82%D9%84%D8%A7%D8%A8-%DA%A9%D9%85-%D9%86%DA%AF%D8%B0%D8%A7%D8%B4%D8%AA%D9%87-%D8%A7%D9%86%D8%AF,"به گزارش خبرگزاری تسنیم از تبریز؛ آیت‌الله سید‌ابراهیم رئیسی صبح امروز پنجشنبه در بدو ورود به استان آذربایجان شرقی برای برگزاری بیست و سومین سفر استانی دولت مردمی در گفتگو با خبرنگاران درباره اهداف این سفر اظهار کرد: استان آذربایجان شرقی با برخورداری از قریب به 10 هزار شهید و 24 هزار جانباز در دفاع مقدس، خوش درخشید و مردم این استان حقیقتاً در هیچ عرصه‌ای کم نگذاشتند؛ به‌عنوان خدمتگزاران مردم تلاش خواهیم کرد به مردم خدمات شایسته‌ای ارائه شود.

رئیس جمهور، آذربایجان شرقی را استان زنان و مردان فرهیخته‌ای توصیف کرد که در طول تاریخ و در بزنگاه‌هایی مثل نهضت مشروطه و مبارزات نهضت اسلامی، به‌خصوص در 29 بهمن سال 1356 مقابل زورگویی‌ و سلطه‌طلبی قهرمانانه ایستادگی کرده است و افزود: آذربایجان شرقی مهد مردان بزرگ و نامداری چون علامه طباطبایی، علامه امینی، آیت‌الله شهید مدنی و آقای قاضی است که نه‌تنها برای این استان و کشورمان، بلکه برای جهان اسلام به‌عنوان الگو مطرح هستند.

‌رئیسی، آذربایجان شرقی را استان تولید، تجارت و صادرات توصیف کرد که ظرفیت‌های معدنی، صنعتی و کشاورزی بسیاری دارد و اظهار کرد: دولت مردمی با قدردانی از همه تلاش‌ها و اقدامات انجام‌شده از قبل، به‌دنبال آن است تا در سفرهای استانی نهضت اتمام پروژه‌های نیمه‌تمام را دنبال کند.



رئیس جمهور تصریح کرد: پروژه‌های نیمه‌تمام حقیقتاً مردم را رنج می‌دهد. مردم می‌خواهند که وضعیت راه‌آهن تبریز میانه یا وضعیت چرم‌سازی در استان سامان یابد. در این دولت نمی‌خواهیم هیچ پروژه جدیدی را آغاز کنیم بلکه فقط روی اتمام طرح‌های نیمه‌تمام تمرکز خواهیم کرد.

آیت‌الله رئیسی با بیان اینکه ""همکاران ما قبل از برگزاری سفر به استان آمده و در جلساتی خدمت نماینده ولی فقیه در استان، استاندار، نمایندگان مجلس، مدیران و نخبگان استان رسیده‌اند و لیست بلندی از اقداماتی که باید برای آذربایجان شرقی انجام شود، تهیه شده است، خاطرنشان کرد: امروز در استان و جلسه شورای اداری تصمیمات اتخاذشده برای آذربایجان شرقی و این‌که چه‌بخشی از کارها باید در استان انجام شود و چه بخش‌هایی از تهران دنبال می‌شود، به اطلاع مردم خواهد رسید.

انتهای پیام/ش+","رئیس‌جمهور: نهضت اتمام ""پروژه‌های نیمه‌تمام"" را دنبال می‌کنیم/ مردم آذربایجان‌ هیچ‌جا برای انقلاب کم نگذاشته‌اند- اخبار آذربایجان شرقی - اخبار استانها تسنیم"
293,https://www.tasnimnews.com/fa/news/1401/03/12/2721103/%D8%B3%D8%B1%D8%A7%D9%86%D8%AC%D8%A7%D9%85-%D8%A2%D9%85%D8%A7%D8%B1-%D9%81%D9%88%D8%AA%DB%8C-%D9%87%D8%A7%DB%8C-%D8%B1%D9%88%D8%B2%D8%A7%D9%86%D9%87-%DA%A9%D8%B1%D9%88%D9%86%D8%A7-%D8%AF%D8%B1-%DA%A9%D8%B4%D9%88%D8%B1-%D8%A8%D9%87-%D8%B5%D9%81%D8%B1-%D8%B1%D8%B3%DB%8C%D8%AF,"به گزارش گروه اجتماعی خبرگزاری تسنیم؛ از دیروز تا امروز 12 خرداد ماه 1401 و بر اساس معیارهای قطعی تشخیصی، 175 بیمار جدید مبتلا به کووید19 در کشور شناسایی و 34 نفر از آنها بستری شدند.

مجموع بیماران کووید19 در کشور به 7 میلیون و 232 هزار و 443 نفر رسید.

خوشبختانه در طول 24 ساعت گذشته، هیچ بیمار مبتلا به کووید19 در کشور فوت نکرد و مجموع جان باختگان این بیماری، در عدد 141 هزار و 318 نفر ماند.

تاکنون 7 میلیون 52 هزار و 277 نفر از بیماران، بهبود یافته و یا از بیمارستانها ترخیص شده‌اند.

494 نفر از بیماران مبتلا به کووید19 در بخش‌های مراقبت‌های ویژه بیمارستانها تحت مراقبت قرار دارند.

تاکنون 52 میلیون و 298 هزار و 398 آزمایش تشخیص کووید19 در کشور انجام شده است.

در حال حاضر صفر شهرستان در وضعیت قرمز، صفر شهرستان در وضعیت نارنجی، 253 شهرستان در وضعیت زرد و 195 شهرستان در وضعیت آبی قرار دارند.

تاکنون 64 میلیون و 550 هزار و 43 نفر دُز اول، 57 میلیون و 866 هزار و 919 نفر دُز دوم و 27 میلیون و 562 هزار و 33 نفر، دُز سوم واکسن کرونا را تزریق کرده اند و مجموع واکسن‌های تزریق شده در کشور به 149 میلیون و 978 هزار و 995 دُز رسید.

در شبانه روز گذشته 21 هزار و 244 دُز واکسن کرونا در کشور تزریق شده است.

انتهای پیام/",سرانجام آمار فوتی‌های روزانه کرونا در کشور به صفر رسید!- اخبار پزشکی - اخبار اجتماعی تسنیم
294,https://www.tasnimnews.com/fa/news/1401/03/12/2720980/%D9%85%DB%8C%D8%B2%D8%A7%D9%86-%D8%AD%D9%82%D9%88%D9%82-%D9%85%D9%82%D8%A7%D9%85%D8%A7%D8%AA-%D9%88-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA%DB%8C-%D8%A8%D8%A7%DB%8C%D8%AF-%D9%87%D8%B1-%D9%85%D8%A7%D9%87-%D8%A7%D8%B9%D9%84%D8%A7%D9%85-%D8%B4%D9%88%D8%AF-%D8%B3%D9%86%D8%AF,"به گزارش خبرنگار اقتصادی خبرگزاری تسنیم؛ طبق بخشنامه‌ اجرایی انتشار عمومی فیش حقوقی مدیران، از دهم خرداد انتشار عمومی اطلاعات پرداختی مدیران دستگاه‌های اجرایی آغاز می‌شود.

بخشنامه سازمان اداری و استخدامی کشور در اجرای دستور رئیس‌جمهور مبنی بر شفاف‌سازی اطلاعات پرداخت کارکنان دستگاه‌های اجرایی کشور نوزدهم اردیبهشت صادر شده بود.

این بخشنامه برای اجرای اصل شفاف‌سازی (از اصول 12گانه دولت مردمی) برای مقابله با فساد اداری و اقتصادی و همچنین ماده (29) قانون برنامه ششم توسعه مبنی بر مشخص بودن میزان هر گونه ناخالص پرداختی ماهانه به مقامات، رؤسا و مدیران دستگاه‌ها صادر و در آن تأکید شده که از این پس، اطلاعات حقوق و مزایای این افراد باید بر اساس ضوابط زیر، به‌صورت عمومی منتشر شود و در دسترس عموم قرار گیرد.

طبق بخشنامه مذکور، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها که مشمول ماده (29) قانون برنامه ششم توسعه هستند، در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

بر اساس بخشنامه میثم لطیفی به دستگاههای اجرایی، از این پس در تاریخ دهم هر ماه، اطلاعات پرداختی مقامات، رؤسا، مدیران و هم‌ترازان آن‌ها، مشمول ماده (29) قانون برنامه ششم توسعه در ماه قبل که با مسئولیت بالاترین مقام و تأیید بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی در سامانه ثبت حقوق و مزایا بارگذاری شده است، به‌صورت عمومی منتشر خواهد شد.

نخستین مرحله از انتشار عمومی اطلاعات پرداختی مدیران در تاریخ سه‌شنبه 10 خرداد 1401 و مشتمل بر اطلاعات پرداختی مربوط به فروردین و اردیبهشت ماه سال 1401 خواهد بود.

نظر به درخواست‌های مکرر دستگاه‌های اجرایی در خصوص نیاز به اصلاح لیست‌های بارگذاری‌شده طی سالهای 1397 لغایت 1400 و یا بارگذاری لیست پرداخت برای ماه‌هایی که اطلاعات حقوق و مزایا درج نشده است، این امکان تا پایان خرداد ماه سال 1401 فراهم می‌شود.

ازاین‌رو، دستگاه‌های اجرایی مشمول این بخشنامه می‌توانند صرفاً نسبت به یک بار اصلاح درخصوص لیست‌های تأیید نهایی‌شده و همچنین درج لیست پرداخت در خصوص ماه‌هایی که اطلاعات حقوق و مزایای کارکنان خود را بارگذاری نکرده‌اند، اقدام کند؛ بدیهی است پس از پایان فرصت تعیین‌شده امکان اصلاح اطلاعات پرداخت مربوط به سالهای 1397 لغایت 1400 وجود نخواهد داشت.

نظارت بر حسن اجرای مفاد این بخشنامه در بارگذاری تمامی اطلاعات پرداختی در سامانه ثبت حقوق و مزایا، تأیید صحت و دقت اطلاعات منتشره به‌صورت عمومی و مسئولیت پیامدهای ناشی از عدم درج دقیق اطلاعات پرداختی به‌عهده بالاترین مقام دستگاه اجرایی و بالاترین مقام مجاز هزینه (ذی‌حسابان، مدیران مالی یا عناوین مشابه) دستگاه‌های اجرایی است.

انتهای پیام/+","میزان ""حقوق مقامات و مدیران دولتی"" باید هر ماه اعلام شود! + سند- اخبار اقتصاد ایران - اخبار اقتصادی تسنیم"
295,https://www.tasnimnews.com/fa/news/1401/03/12/2720735/%DB%8C%DA%A9%DB%8C-%D8%A7%D8%B2-%D8%AA%DA%A9%D8%A7%D9%84%DB%8C%D9%81-%D8%A7%D8%B5%D9%84%DB%8C-%D8%AF%D8%A7%D8%AF%D8%B3%D8%AA%D8%A7%D9%86-%D9%87%D8%A7-%D9%BE%DB%8C%D8%B4%DA%AF%DB%8C%D8%B1%DB%8C-%D8%A7%D8%B2-%D9%88%D9%82%D9%88%D8%B9-%D8%AC%D8%B1%D9%85-%D8%A7%D8%B3%D8%AA-%D8%B3%D8%A7%D8%AE%D8%AA-%D8%B3%D8%A7%D8%AE%D8%AA%D9%85%D8%A7%D9%86-%D9%86%D8%A7%D8%A7%DB%8C%D9%85%D9%86-%DA%A9%D9%87-%D9%85%D9%86%D8%AC%D8%B1-%D8%A8%D9%87-%D9%85%D8%B1%DA%AF-%DA%A9%D8%B3%DB%8C-%D8%B4%D9%88%D8%AF-%D9%82%D8%B7%D8%B9%D8%A7%D9%8B-%D8%AC%D8%B1%D9%85-%D8%A7%D8%B3%D8%AA,"حسن تردست در گفت‌وگو با خبرنگار اجتماعی خبرگزاری تسنیم درباره نقش و مسئولیت دادستان‌های مراکز استان‌ها در جلوگیری از بروز حوادث تلخی مانند متروپل آبادان که منجر به فوت جمع زیادی از هموطنان ما شد، اظهار کرد: در مورد خاص متروپل فعلاً نمی‌توان اظهارنظر حقوقی و قضائی کرد چرا که این امر مستلزم این است که تحقیقاتی که شروع شده است تمام شود و تا جزئیات اقدامات مقامات مسئول اطلاع‌رسانی نشود، نمی‌توان نظر حقوقی خاصی داشت.

قاضی سابق دادگاه کیفری تهران تأکید کرد: کسی از مسئولان و مردم و صاحبان تریبون حق ندارد قبل از اینکه پرونده در دادرسی عادلانه رسیدگی شود، حکم محکومیت کسی را صادر کند؛ تا زمانی که به‌صورت رسمی گفته نشود که علت اصلی ریزش متروپل چیست و نظر کارشناسی این فاجعه چه بوده است، نمی‌توان درباره آن نظر داد؛ باید مشخص شود که چه‌کسانی در این حادثه تقصیر و چه‌کسانی قصور داشتند.

تردست در پاسخ به اینکه فهرست ساختمان‌های بحرانی و خطرآفرین در تهران از سوی آتش‌نشانی تهیه و به مراجع قضائی برای رسیدگی به موضوع تحویل شده است، حال روند قضائی قانونی برای رسیدگی به موضوع چگونه است، تصریح کرد: بدیهی است که قوه قضائیه به‌طور عام و دادستان به‌عنوان مدعی‌العموم به‌طور خاص در مقابل وقوع جرایم تکالیفی دارد و یکی از تکالیف آن، پیشگیری از وقوع جرم است و این‌طور نیست که دادستانی صبر کند تا جرمی رخ دهد و بعد ورود کند.

وی افزود: همین مقدار کافی است که اگر از مراجع رسمی یک گزارش تخلف یا گزارش سوءمدیریتی که منجر به وقوع جرم می‌شود، به دادستانی واصل شود، دادستانی مکلف به ورود و رسیدگی است؛ یکی از وظایف دادستان به‌عنوان مدعی‌العموم جلوگیری از وقوع جرم است؛ اگر ساختمانی خلاف موازین قانونی و مقررات مربوطه ساخته شود و بر اثر عدم رسیدگی‌های فنی و مهندسی و تخصصی فرو بریزد و کسانی را به کام مرگ بکشاند، قطعاً این جرم است که اگر قصور باشد، قتل غیرعمدی است و اگر تقصیر به‌معنی واقعی باشد، قتل عمدی تلقی می‌‌شود.

این حقوقدان ادامه داد: دادستانی در همه مواردی که تخلف منجر به وقوع جرم رخ می‌دهد، مکلف به پیگیری و جلوگیری است، منتها از راه موازین و مسیر و پروسه قانونی آن؛ حالا اگر آتش‌نشانی گزارش ساختمان‌های بحرانی را می‌دهد، چون زیرمجموعه شهرداری است، شهرداری تهران مکلف است در خصوص گزارش آتش‌نشانی نظر نهایی خود را بفرستد و اگر تخلف منجر به جرم رخ داده باشد یا اینکه خطرات ریزش ساختمان وجود داشته باشد که جان شهروندان در آن در خطر باشد، به دادستانی گزارش کند و دادستانی مکلف به جلوگیری از فعالیت بنا و برخورد با خاطیان است.

تردست در پاسخ به اینکه ""مسئولیت نظارت بر عملکرد دادستان‌های مراکز استان‌ها و شهرها با چه‌کسی است و مسئولیت عملکرد دادستان آبادان با دادستان‌کل کشور است یا نه؟‌"" گفت: دادستانی‌کل طبق قانون اصلاح آیین دادرسی مصوب 1392 نظارت عامه به دادسراها را دارد و دادستان استان نظارت به دادستانی‌های شهرستان‌های تابعه خود را دارد؛ یکی از وظایف دادستان‌کل، نظارت بر حُسن اجرای قانون است و اگر احیاناً دادستان یک شهرستان در وظایف خود کوتاهی کند، دادستان استان ناظر بر این کوتاهی است و اگر دادستانی استان کوتاهی کند و به دادستانی‌کل گزارش شود، دادستانی‌کل مکلف به اعمال قانون است و نمی‌تواند از مسئولیت خودش شانه خالی کند.

تردست با بیان اینکه ""جرایم خشن"" در کشور با توجه به عملکرد دادسراها رشد داشته است، متذکر شد: متأسفانه یکی از مشکلات چند سال اخیر ما به‌خصوص بعد از شیوع کرونا، کُند شدن انجام مسئولیت‌های دادسراست که دلایل مختلفی دارد و در پی آن شاهد این هستیم که در کشور جنایت‌های درجه‌یک افزایش فراوانی داشته‌اند.

قاضی سابق دادگاه کیفری تهران گفت: سرقت‌های مقرون به آزار و سرقت‌های مسلحانه و کلاهبرداری‌ها ناشی از شرایط ایجادشده بر اثر کُند شدن انجام مسئولیت‌های دادسراهای سراسر کشور است؛ شاید این شرایط به‌دلیل حجم پرونده‌هاست اما امروز دادسراها که شمشیر عدلیه هستند، کُند شده‌اند و شرایطی برای جنایتکاران ایجاد کرده‌اند که تعدی به زنان، دختران و سرقت‌های مقرون به آزار و جرایم این‌چنینی زیاد شده است.

انتهای پیام/+","یکی از تکالیف اصلی دادستان‌ها ""پیشگیری از وقوع جرم"" است/ ساخت ساختمان ناایمن که منجر به مرگ کسی شود قطعاً ""جرم"" است- اخبار حقوقی و قضایی - اخبار اجتماعی تسنیم"
296,https://www.tasnimnews.com/fa/news/1401/03/12/2721050/%D9%88%D8%B2%DB%8C%D8%B1-%D8%A2%D9%85%D9%88%D8%B2%D8%B4-%D9%88%D9%BE%D8%B1%D9%88%D8%B1%D8%B4-%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D9%87-%DA%A9%D9%84%D8%A7%D8%B3-%D9%87%D8%A7%DB%8C-%D8%AC%D8%A8%D8%B1%D8%A7%D9%86%DB%8C-%D9%85%DB%8C-%D8%B1%D9%88%D9%86%D8%AF-%D9%85%D8%B9%D9%84%D9%85%D8%A7%D9%86-%D8%A8%D8%A7%D8%A8%D8%AA-%D8%A7%D8%AC%D8%B1%D8%A7%DB%8C-%D8%B7%D8%B1%D8%AD-%D8%B1%D8%AA%D8%A8%D9%87-%D8%AE%DB%8C%D8%A7%D9%84-%D8%B4%D8%A7%D9%86-%D8%B1%D8%A7%D8%AD%D8%AA-%D8%A8%D8%A7%D8%B4%D8%AF,"به گزارش خبرگزاری تسنیم از همدان؛ یوسف نوری پیش از ظهر امروز در شورای اداری استان همدان با گرامیداشت دهه کرامت اظهار داشت: این دهه با ولایت حضرت فاطمه معصومه شروع شده و با ولادت امام رضا پایان می یابد هرچند این راه ادامه دارد‌.

وی افزود: دلیل بقای دین اسلام هجرت پیامبر اکرم به مدینه، علت دوام اسلام هجرت امام حسین از مدینه به سمت کربلا و دلیل رواج و بقای تشیع نیز هجرت حضرت رضا (ع) به ایران است که سبب تولید احادیث و منابع بسیاری برای جامعه شد.

وزیر آموزش و پرورش با این توضیح که افرادی مانند شهیدان طهرانی مقدم و کاظمی آشتیانی از ثمرات هجرت امام رضا ع و انتشار علم به واسطه ایشان در جامعه ایران است گفت: سیره شهید سلیمانی و تلاش ایشان برای تشکیل گروه‌ها، برگرفته از اقدام امام رضا ع در تشکیل گروه‌های مختلف در سرزمین ایران بود.

وی با بیان اینکه باید بیش از گذشته با امام رضا و مکتب ایشان آشنا شویم گفت: باید در راستای جامعه دانش بنیان گام برداریم که البته نظام تعلیم و تربیت در این مسیر، گرانیگاه این حرکت مقدس است.

نوری با اشاره به اینکه نقش معلمی را رهبر معظم انقلاب دو گونه ترسیم کردند و فرمودند تدریس توسط معلم و دیگر معلمی در مدرسه دو نقش این افراد است مطرح کرد: نقش دوم معلم ارزشش مضاعف دارد چرا که این فرد مهمترین سرمایه های کشور را در اختیار دارد.

وی با بیان اینکه دانش آموزان ذخایر راهبردی ما هستند چرا که اگر آنها حرکت کنند تمدن اسلامی شکل گرفته و این تمدن شکوفا می‌شود مطرح کرد: باید به این عنصر جامعه توجه جدی داشته باشیم.

وزیر آموزش و پرورش با این توضیح که ارزش افزوده آموزش و پرورش بعد از معدن بالاترین ارزش افزوده است چرا که نتیجه آن در فضاهای مختلف تجلی می یابد اظهار داشت: 85 درصد فارغ التحصیلان مدارس فنی جذب بازار میشوند.

وی با بیان اینکه آموزش های مختلف دانش آموزان در عرصه های مختلف دستاوردهای زیادی برای جامعه دارد ادامه داد: رهبر معظم انقلاب فرمودند هزینه در آموزش و پرورش سرمایه گذاری است.

این مقام مسئول با اشاره به اینکه باید این مهم که نقش آموزش و پرورش حتی در عرصه تولید و دانش بنیان نیز اثرگذار بوده است فرهنگ سازی شود مطرح کرد: محل شکل‌گیری بسیاری از امور مربوط به دانش بنیانها در آموزش و پرورش است.

وی همچنین با این توضیح که یکی از اقدامات ما در سند تحول بنیادین این است که حضوری موثر در فضای دانش بنیان داشته باشیم افزود: اگر تربیت دانش آموزان در مدرسه و در حوزه دانش بنیان رخ دهد آن وقت کارها بهتر انجام میشود.

نوری در ادامه غیر حضوری شدن افراطی مدارس در ایام کرونا را از جمله مشکلات موجود برشمرد و اظهار داشت: برای رفع این مشکل ما تلاش بسیار کردیم و خدا را شاکریم که مدارس باز شدند چرا که دانش آموزان دچار مشکل و جاماندگی تحصیلی شده بودند.

وی با اعلام اینکه برای رفع جامانده تحصیلی و تربیتی دانش آموزان از ابتدای تیرماه ماه کلاس های جبرانی برگزار می‌شود گفت: در بخش رفع مشکل کمبود نیروی انسانی که به دلیل عدم جذب نیرو و بازنشستگی معلمان رخ داده است نیز اقداماتی صورت گرفته است به گونه ای که به 34 هزار و 800 نفر استخدامی وارد چرخه تعلیم و تربیت شده اند.

وزیر آموزش و پرورش ادامه داد: بررسی تعیین تکلیفی های مجلس در دستور کار قرار گرفته و علاوه بر این نزدیک به 15 هزار نفر دانشجوی سال چهارم دانشگاه فرهنگیان نیز به زودی وارد چرخه تعلیم و تربیت شده و کار ورزی خود را در مدارس انجام خواهند داد هرچند از 25 هزار نفر فارغ التحصیل دانشگاهی نیز استفاده خواهد شد.

وی با اعلام اینکه سال گذشته 71 هزار نفر بازنشسته فرهنگی داشتیم که امسال این تعداد بیشتر خواهد شد عنوان کرد:اگر می‌توانستیم از برنامه های متنوع خارج از مدرسه استفاده می‌کردیم وضعیت بهتری داشتیم اما متاسفانه خانواده‌ها از این فضا می ترسند.

نوری با این توضیح که 6 هزار میلیارد تومان برای ساخت فضای فیزیکی برای دانش آموزان و همکاران اختصاص یافته است گفت: در رایزنی با خیران نیز قرار شده آنها تعهدات خود را دو برابر کرده و آن را از 3 هزار و 400 میلیارد تومان به 7 هزار میلیارد تومان برسانند.

وی درباره دانشگاه فرهنگیان نیز با این توضیح که نسبت دانشجو به استاد بیش از 90 به یک است افزود: درخواست جذب هیئت علمی داشتیم تا با وارد شدن این افراد بخشی از مشکلات برطرف شود .

این مقام مسئول حذف وعده غذایی دانش آموزان، قطع شون سرانه برخی مدارس، احیای پژوهش‌سراها و اردوگاه‌ها، توجه به مسئله رفاهی معلمان، بیمه و درمان آنها و اجرای رتبه بندی معلمان را از دیگر مسائل مورد توجه در آموزش و پرورش برشمرد و اظهار داشت: درباره طرح رتبه بندی معلمان نظر ما بر کیفی سازی این طرح است نه کمی گرایی.

وی با اشاره به اینکه به نظر می آید کار طرح در کمیسیون تمام شده و پس از آن نیز در دولت تصویب و اجرا شود بنابراین معلمان مطمئن باشند طرح از 31 شهریورماه 1400 اجرایی شده است اضافه کرد: در بخش توجه به مسائل دانش بنیان نیز 1.5 میلیون یورو برای آموزش دانش آموزان و معلمان اختصاص یافته و قرار است موسسات دانش بنیان نیز در اختیار دانش آموزان و معلمان قرار می‌گیرد.

188پروژه فعال آموزشی در سطح استان همدان در حال ساخت و ساز است

مدیرکل آموزش و پرورش استان همدان نیز با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

محمود نقوی با تشریح برخی چالش های استان در این عرصه اظهار داشت: نخستین چالش ما کمبود نیروی انسانی است در حالی که در منطقه غرب کشور هیچ استانی چنین مشکلی را ندارد.

وی افزود: امسال به 81 هزار ساعت نیرو در گروه الف نیاز داریم که اگر تمام بازنشستگان به کمک آموزش بیایند نیز باز این نیاز تامین نخواهد شد.

این مقام مسئول گفت: سالهای گذشته سهمیه ما در دانشگاه فرهنگیان 426 نفر و در ماده 28، 457 نفر بود که این رقم برای ما عدد پایینی است.

مدیرکل آموزش و پرورش استان همدان با اعلام اینکه نیروی انسانی ما برای سال 91 برای 250 هزار دانش آموزان بوده است عنوان کرد: امسال 350 هزار دانش‌آموز با 20 هزار معلم خواهیم داشت که نیروی معلم کمبود داریم.

وی با اشاره به اینکه در حال حاضر 800 کلاس بالای 35 نفر داریم گفت: 188 پروژه فعال در حال ساخت و ساز است که تقریبا 500 میلیارد تومان اعتبار نیاز دارد تا فضای آموزشی تامین شود.

این مقام مسئول ادامه داد: چالش دیگر مشکل معلمان طرح امین است که بیش از 250 نفر حداقل پرونده ای است که قول دادند تعیین تکلیف شوند.

انتهای پیام/742/ش",وزیر آموزش وپرورش: دانش‌آموزان ‌به کلاس‌های جبرانی می‌روند/ معلمان بابت اجرای طرح رتبه خیال‌شان راحت باشد- اخبار همدان - اخبار استانها تسنیم
